<html><!-- InstanceBegin template="/Templates/appendix.dwt" codeOutsideHTMLIsLocked="false" -->

<head>
<meta http-equiv="Content-Language" content="zh-tw">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<!-- InstanceBeginEditable name="doctitle" -->
<title>附录　一宿觉</title>
<!-- InstanceEndEditable --><link rel="stylesheet" type="text/css" href="style.css">
<!-- InstanceBeginEditable name="head" --><!-- InstanceEndEditable -->
</head>

<body topmargin="0" leftmargin="0">

<div align="center">
  <table border="0" cellpadding="0" cellspacing="0" width="740" >
    <tr><a name="top"></a>
      <td colspan="2" width="740">
      <table border="0" cellpadding="0" cellspacing="0" width="740">
        <tr>
          <td width="55" rowspan="2">
          <img border="0" src="images/drba_logo.gif" align="left" width="46" height="55" hspace="0" alt="法界佛教总会．DRBA Logo"></td>
          <td width="495">
          <p class="t6">附录</p></td>
          <td width="200"></td>
        </tr>
        <tr>
          <td width="495" height="20">
          <p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font></p></td>       
          <td width="200" height="20">   
          <p class="t2b" align="right">│<a href="javascript:history.back()">目录</a>│</p></td>   
        </tr>   
        <tr>   
          <td width="740" height="10" colspan="3"></td>   
        </tr>   
      </table>   
      </td>   
    </tr>   
    <tr>   
      <td colspan="2" width="740">   
      <div align="center">   
        <center>   
        <table cellpadding="0" cellspacing="0" width="740" border="1" bordercolor="#ECECF2" style="border-style:double; border-width:3; border-collapse: collapse" >   
          <tr>   
            <td>   
      <div align="center">   
        <center>   
        <table cellpadding="0" cellspacing="0" width="580" >   
          <tr>   
            <td height="30"></td>   
          </tr>   
          <tr>   
            <td><!-- InstanceBeginEditable name="main" -->   
   
<div align="center">   
  <table border="0" cellpadding="0" cellspacing="0" width="580" >   
    <tr>   
      <td valign="top">   
      <p class="title2">一宿觉</p>   
        </center>   
        </center>   
      <p class="t3b"><font color="#666699">◎摘自《六祖法宝坛经．机缘品第七》</font></p>  
        <center>  
        <center>  
      <p class="subtitle">　</p> 
      <p class="commentary">永嘉玄觉禅师，温州戴氏子。少习经论，精天台止观法门。因看《维摩经》，发明心地。偶师（六祖惠能大师）弟子玄策相访，与其剧谈，出言暗合诸祖。策云：“仁者得法师谁？”曰：“我听方等经论，各有师承。后于《维摩经》，悟佛心宗，未有证明者。”策云：“威音王已前即得；威音王已后，无师自悟，尽是天然外道。”曰：“愿仁者为我证据。”策云：“我言轻。曹溪有六祖大师，四方云集，并是受法者。若去，则与偕行。”</p> 
      <p class="commentary">觉遂同策来参。绕师三匝，振锡而立。师曰：“夫沙门者，具三千威仪，八万细行。大德自何方而来？生大我慢。”觉曰：“生死事大，无常迅速。”师曰：“何不体取无生，了无速乎？”曰：“体即无生，了本无速。”师曰：“如是！如是！”玄觉方具威仪礼拜，须臾告辞。师曰：“返太速乎？”曰：“本自非动。岂有速耶？”师曰：“谁知非动？”曰：“仁者自生分别。”师曰：“汝甚得无生之意。”曰：“无生岂有意耶？”师曰：“无意谁当分别？”曰：“分别亦非意。”师曰：“善哉！少留一宿。”时谓一宿觉。后着《证道歌》，盛行于世。谥曰无相大师，时称为真觉焉。</p> 
      <p class="subtitle">　</p> 
        </center> 
        </center> 
      </td> 
    </tr> 
    </table> 
</div> 
 
<!-- InstanceEndEditable --></td> 
          </tr> 
          <tr> 
            <td height="50"></td> 
          </tr> 
        </table> 
      </div> 
            </td> 
          </tr> 
        </table> 
      </div> 
      </td> 
    </tr> 
    <tr> 
      <td height="40" width="370"><p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font></p></td>    
      <td height="40" width="370"></td>  
    </tr>  
    </table>  
</div>  
  
</body>  
  
<!-- InstanceEnd --></html>  
