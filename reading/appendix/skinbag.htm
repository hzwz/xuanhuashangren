<html><!-- InstanceBegin template="/Templates/appendix.dwt" codeOutsideHTMLIsLocked="false" -->

<head>
<meta http-equiv="Content-Language" content="zh-tw">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<!-- InstanceBeginEditable name="doctitle" -->
<title>附录　虚云老和尚遗稿：皮袋歌</title>
<!-- InstanceEndEditable --><link rel="stylesheet" type="text/css" href="style.css">
<!-- InstanceBeginEditable name="head" --><!-- InstanceEndEditable -->
</head>

<body topmargin="0" leftmargin="0">

<div align="center">
  <table border="0" cellpadding="0" cellspacing="0" width="740" >
    <tr><a name="top"></a>
      <td colspan="2" width="740">
      <table border="0" cellpadding="0" cellspacing="0" width="740">
        <tr>
          <td width="55" rowspan="2">
          <img border="0" src="images/drba_logo.gif" align="left" width="46" height="55" hspace="0" alt="法界佛教总会．DRBA Logo"></td>
          <td width="495">
          <p class="t6">附录</p></td>
          <td width="200"></td>
        </tr>
        <tr>
          <td width="495" height="20">
          <p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font></p></td>    
          <td width="200" height="20">
          <p class="t2b" align="right">│<a href="javascript:history.back()">目录</a>│</p></td>
        </tr>
        <tr>
          <td width="740" height="10" colspan="3"></td>
        </tr>
      </table>
      </td>
    </tr>
    <tr>
      <td colspan="2" width="740">
      <div align="center">
        <center>
        <table cellpadding="0" cellspacing="0" width="740" border="1" bordercolor="#ECECF2" style="border-style:double; border-width:3; border-collapse: collapse" >
          <tr>
            <td>
      <div align="center">
        <center>
        <table cellpadding="0" cellspacing="0" width="580" >
          <tr>
            <td height="30"></td>
          </tr>
          <tr>
            <td><!-- InstanceBeginEditable name="main" -->

<div align="center">
  <table border="0" cellpadding="0" cellspacing="0" width="580" >
    <tr>
      <td valign="top">
      <p class="title2">皮袋歌</p>
        </center>
        </center>
      <p class="t3b"><font color="#666699">◎虚云老和尚遗稿</font></p>
        <center>
        <center>
      <p class="commentary" style="text-align: center">
      <img border="0" src="images/DM-Hsu-Yun.jpg" width="300" height="360"></p>
        <blockquote>
          <blockquote>
            <p class="commentary">皮袋歌。歌皮袋。空劫之前难名状。威音过后成挂碍。<br>
            三百六十筋连体。八万四千毛孔在。分三才。合四大。<br>
            撑天拄地何气概。知因果。辨时代。鉴古通今犹蒙昧。<br>
            只因迷着幻形态。累父母。恋妻子。空逞无明留孽债。</p>
            <p class="commentary">皮袋歌。歌皮袋。饮酒食肉乱心性。纵欲贪欢终败坏。<br>
            做官倚势欺凌人。买卖瞒心施狡狯。富贵骄奢能几时。<br>
            贫穷凶险霎时败。妄分人我不平等。害物害生如草芥。<br>
            每日思量贪瞋痴。沉沦邪僻归淘汰。杀盗淫妄肆意行。<br>
            傲亲慢友分憎爱。呵风咒雨蔑神明。不知生死无聊赖。<br>
            出牛胎。入马腹。改头换面谁歌哭。多造恶。不修福。<br>
            浪死虚生徒碌碌。入三途。堕地狱。受苦遭辛为鬼畜。<br>
            古圣贤。频饶舌。晨钟暮鼓动心曲。善恶业报最分明。<br>
            唤醒世人离五浊。</p>
            <p class="commentary">皮袋歌。歌皮袋。有形若不为形累。幻质假名成对待。<br>
            早日回心观自在。不贪名。不贪利。辞亲割爱游方外。<br>
            不恋妻。不恋子。投入空门受佛戒。寻明师。求口诀。<br>
            参禅打坐超三界。收视听。罢攀缘。从今不入红尘队。<br>
            降伏六根绝思虑。无人无我无烦恼。不比俗人嗟薤露。<br>
            衣遮体。食充饥。权支色身好因依。舍财宝。轻身命。<br>
            如弃涕唾勿迟疑。持净戒。无瑕疵。玉洁冰清四威仪。<br>
            骂不瞋。打不恨。难忍能忍忘讥嗤。没寒暑。无间断。<br>
            始终如一念阿弥。不昏沈。不散乱。松柏青青后凋期。<br>
            佛不疑。法不疑。了了闻见是良知。穿纸背。透牛皮。<br>
            圆明一心莫差池。亦返源。亦解脱。还元返本天真儿。<br>
            无不无。空非空。透露灵机妙难思。到这里。不冤枉。<br>
            因地一声是了期。方才称。大丈夫。十号圆明万世师。</p>
            <p class="commentary">咦。犹是那个壳漏子。十方世界现全身。<br>
            善恶明明不差错。为何依假不修真。太极判。两仪分。<br>
            心灵活泼转乾坤。帝王卿相前修定。富贵贫穷亦夙因。<br>
            有了生。必有死。人人晓得莫颦呻。为妻财。为子禄。<br>
            误了前程是贪瞋。为甚名。为甚利。虚度光阴十九春。<br>
            千般万种不如意。熬煎在世遭艰迍。老到眼花须发白。<br>
            一善难闻枉为人。日到月。月到岁。空嗟岁月如转轮。<br>
            世间谁是长生者。不如归去礼慈云。或名山。或胜境。<br>
            逍遥自在任游巡。无常迅速知不知。几句闲言敢奉闻。<br>
            念弥陀。了生死。多多快活谁得似。学参禅。得宗旨。<br>
            无限精神祇这是。清茶斋饭心不偷。二六时中遍法喜。<br>
            除人我。无彼此。冤亲平等忘誉毁。无挂碍。没辱耻。<br>
            佛祖同心岂徒尔。世尊割爱上雪山。观音辞家为佛子。<br>
            尧舜世。有巢许。闻让国。犹洗耳。张子房。刘诚意。<br>
            也弃功名游山水。况末劫。甚艰苦。如何不悟古人比。<br>
            纵无明。造十恶。费尽心机为世鄙。刀兵疠疫旱潦多。<br>
            饥馑战争频频起。变怪屡闻妖孽生。地震海啸山崩圮。<br>
            适当其际可奈何。多行不善前生里。事难如意落迷途。<br>
            处贫遇患善心始。</p>
            <p class="commentary">善心始。遁入空门礼法王。忏悔罪过增福祉。<br>
            拜明师。求印证。了生脱死明心性。勘破无常即有常。<br>
            修行大有径中径。圣贤劝世有明文。三藏经书尤当敬。<br>
            沥心肠。披肝胆。奉劝世人应守正。莫当闲言不记心。<br>
            大修行人必见性。速修行。猛精进。种下菩提是正因。<br>
            九品莲生有佛证。弥陀接引到西方。放下皮袋超上乘。<br>
            皮袋歌。请君听。</p>
          </blockquote>
        </blockquote>
        </center>
        </center>
      </td>
    </tr>
    </table>
</div>

<!-- InstanceEndEditable --></td>
          </tr>
          <tr>
            <td height="50"></td>
          </tr>
        </table>
      </div>
            </td>
          </tr>
        </table>
      </div>
      </td>
    </tr>
    <tr>
      <td height="40" width="370"><p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font></p></td>  
      <td height="40" width="370"></td>
    </tr>
    </table>
</div>

</body>

<!-- InstanceEnd --></html>
