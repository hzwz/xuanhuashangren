<html>

<head>
<meta http-equiv="Content-Language" content="zh-tw">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>佛说四十二章经</title>
<link rel="stylesheet" type="text/css" href="style.css">
</head>

<body topmargin="0" leftmargin="0">
<a name="top"></a>


<div align="center">
  <table border="0" cellpadding="0" cellspacing="0" width="740" >
    <tr>
      <td colspan="2" width="740">
      <table border="0" cellpadding="0" cellspacing="0" width="740">
        <tr>
          <td width="55" rowspan="2">
          <img border="0" src="../../appendix/images/drba_logo.gif" align="left" hspace="0" alt="法界佛教总会．DRBA Logo" width="46" height="55"></td>
          <td width="495">
          <p class="t6">佛说四十二章经</p></td>
          <td width="200"></td>
        </tr>
        <tr>
          <td width="495">
          <p class="t3">　</p></td>
          <td width="200">
          <p class="t2b" align="right">│<a href="contents.htm">浅释</a>│</p></td>
        </tr>
        <tr>
          <td width="740" height="10" colspan="3"></td>
        </tr>
      </table>
      </td>
    </tr>
    <tr>
      <td colspan="2" width="740">
      <div align="center">
        <center>
        <table cellpadding="0" cellspacing="0" width="740" border="1" bordercolor="#ECECF2" style="border-style:double; border-width:3; border-collapse: collapse" >
          <tr>
            <td>
      <div align="center">
        <center>
        <table cellpadding="0" cellspacing="0" width="580" >
          <tr>
            <td height="50"></td>
          </tr>
          <tr>
            <td>
      <p class="title">佛说四十二章经</p>
      <p class="t1">后汉．迦叶摩腾、竺法兰　同译</p>
      <p class="verse2">开经偈<br>
      无上甚深微妙法　百千万劫难遭遇<br>
      我今见闻得受持　愿解如来真实义</p>
        </center>
        </center>

<table cellpadding="0" cellspacing="0" width="580" >

 
         <tr>
            <td valign="top" width="194">
     <p class="commentary2" style="text-align: left">　<a href="42SectionsSutra.htm#ch1">一．出家证果</a><br>
     　<a href="42SectionsSutra.htm#ch4">四．善恶并明</a><br>
     　<a href="42SectionsSutra.htm#ch7">七．恶还本身</a><br>
     　<a href="42SectionsSutra.htm#ch10">十．喜施获福</a><br>
     <a href="42SectionsSutra.htm#ch13">十三．问道宿命</a><br>
     <a href="42SectionsSutra.htm#ch16">十六．舍爱得道</a><br>
     <a href="42SectionsSutra.htm#ch19">十九．假真并观</a><br>
     <a href="42SectionsSutra.htm#ch22">二二．财色招苦</a><br>
     <a href="42SectionsSutra.htm#ch25">二五．欲火烧身</a><br>
     <a href="42SectionsSutra.htm#ch28">二八．意马莫纵</a><br>
     <a href="42SectionsSutra.htm#ch31">三一．心寂欲除</a><br>
     <a href="42SectionsSutra.htm#ch34">三四．处中得道</a><br>
     <a href="42SectionsSutra.htm#ch37">三七．念戒近道</a><br>
     <a href="42SectionsSutra.htm#ch40">四十．行道在心</a></td>
            <td valign="top" width="193">
      <p class="commentary2" style="text-align: left">　<a href="42SectionsSutra.htm#ch2">二．断欲绝求</a><br>
      　<a href="42SectionsSutra.htm#ch5">五．转重令轻</a><br>
      　<a href="42SectionsSutra.htm#ch8">八．尘唾自污</a><br>
      <a href="42SectionsSutra.htm#ch11">十一．施饭转胜</a><br>
      <a href="42SectionsSutra.htm#ch14">十四．请问善大</a><br>
      <a href="42SectionsSutra.htm#ch17">十七．明来暗谢 </a><br>
      <a href="42SectionsSutra.htm#ch20">二十．推我本空</a><br>
      <a href="42SectionsSutra.htm#ch23">二三．妻子甚狱</a><br>
      <a href="42SectionsSutra.htm#ch26">二六．天魔娆佛</a><br>
      <a href="42SectionsSutra.htm#ch29">二九．正观敌色</a><br>
      <a href="42SectionsSutra.htm#ch32">三二．我空怖灭</a><br>
      <a href="42SectionsSutra.htm#ch35">三五．垢净明存</a><br>
      <a href="42SectionsSutra.htm#ch38">三八．生即有灭</a><br>
      <a href="42SectionsSutra.htm#ch41">四一．直心出欲　</a></td>
            <td valign="top" width="193">
       <p class="commentary2" style="text-align: left">　<a href="42SectionsSutra.htm#ch3">三．割爱去贪</a><br>
       　<a href="42SectionsSutra.htm#ch6">六．忍恶无瞋</a><br>
       　<a href="42SectionsSutra.htm#ch9">九．返本会道</a><br>
       <a href="42SectionsSutra.htm#ch12">十二．举难劝修</a><br>
       <a href="42SectionsSutra.htm#ch15">十五．请问力明</a><br>
      <a href="42SectionsSutra.htm#ch18">十八．念等本空</a><br>
       <a href="42SectionsSutra.htm#ch21">二一．名声丧本</a><br>
       <a href="42SectionsSutra.htm#ch24">二四．色欲障道</a><br>
       <a href="42SectionsSutra.htm#ch27">二七．无着得道</a><br>
       <a href="42SectionsSutra.htm#ch30">三十．欲火远离</a><br>
       <a href="42SectionsSutra.htm#ch33">三三．智明破魔</a><br>
       <a href="42SectionsSutra.htm#ch36">三六．辗转获胜</a><br>
       <a href="42SectionsSutra.htm#ch39">三九．教诲无差</a><br>
       <a href="42SectionsSutra.htm#ch42">四二．达世如幻</a></td>
          </tr>
          </table>
           <p class="spacer"></p>
  
<p class="sutra">世尊成道已。作是思惟。离欲寂静。是最为胜。住大禅定。降诸魔道。于鹿野苑中。转四谛法轮。度憍陈如等五人。而证道果。复有比丘所说诸疑。求佛进止。世尊教敕。一一开悟。合掌敬诺。而顺尊敕。</p>
<p class="subtitle"><a name="ch1">第一章．出家证果</a></p>
<p class="sutra">佛言。辞亲出家。识心达本。解无为法。名曰沙门。常行二百五十戒。进止清净。为四真道行。成阿罗汉。 </p>
<p class="sutra">阿罗汉者。能飞行变化。旷劫寿命。住动天地。</p>
<p class="sutra">次为阿那含。阿那含者。寿终灵神。上十九天。证阿罗汉。</p>
<p class="sutra">次为斯陀含。斯陀含者。一上一还。即得阿罗汉。次为须陀洹。须陀洹者。七死七生。便证阿罗汉。爱欲断者。如四肢断。不复用之。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch2">第二章．断欲绝求</a></p>
<p class="sutra">佛言。出家沙门者。断欲去爱。识自心源。达佛深理。悟无为法。内无所得。外无所求。心不系道。亦不结业。无念无作。非修非证。不历诸位。而自崇最。名之为道。 </p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch3">第三章．割爱去贪</a></p>
<p class="sutra">佛言。剃除须发。而为沙门。受道法者。去世资财。乞求取足。日中一食。树下一宿。慎勿再矣。使人愚蔽者。爱与欲也。 </p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch4">第四章．善恶并明</a></p>
<p class="sutra">佛言。众生以十事为善。亦以十事为恶。何等为十。身三。口四。意三。身三者。杀。盗。淫。口四者。两舌。恶口。妄言。绮语。意三者。嫉。恚。痴。如是十事。不顺圣道。名十恶行。是恶若止。名十善行耳。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch5">第五章．转重令轻</a></p>
<p class="sutra">佛言。人有众过。而不自悔。顿息其心。罪来赴身。如水归海。渐成深广。若人有过。自解知非。改恶行善。罪自消灭。如病得汗。渐有痊损耳。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch6">第六章．忍恶无瞋</a></p>
<p class="sutra">佛言。恶人闻善。故来扰乱者。汝自禁息。当无瞋责。彼来恶者。而自恶之。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch7">第七章．恶还本身</a></p>
<p class="sutra">佛言。有人闻吾守道。行大仁慈。故致骂佛。佛默不对。骂止。问曰。子以礼从人。其人不纳。礼归子乎。对曰。归矣。佛言。今子骂我。我今不纳。子自持祸。归子身矣。犹响应声。影之随形。终无免离。慎勿为恶。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch8">第八章．尘唾自污</a></p>
<p class="sutra">佛言。恶人害贤者。犹仰天而唾。唾不至天。还从己堕。逆风扬尘。尘不至彼。还坌己身。贤不可毁。祸必灭己。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch9">第九章．返本会道</a></p>
<p class="sutra">佛言。博闻爱道。道必难会。守志奉道。其道甚大。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch10">第十章．喜施获福</a></p>
<p class="sutra">佛言。睹人施道。助之欢喜。得福甚大。沙门问曰。此福尽乎。佛言。譬如一炬之火。数千百人。各以炬来分取。熟食除冥。此炬如故。福亦如之。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch11">第十一章．施饭转胜</a></p>
<p class="sutra">佛言。饭恶人百。不如饭一善人。饭善人千。不如饭一持五戒者。饭持五戒者万。不如饭一须陀洹。饭百万须陀洹。不如饭一斯陀含。饭千万斯陀含。不如饭一阿那含。饭一亿阿那含。不如饭一阿罗汉。饭十亿阿罗汉。不如饭一辟支佛。饭百亿辟支佛。不如饭一三世诸佛。饭千亿三世诸佛。不如饭一无念无住无修无证之者。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch12">第十二章．举难劝修</a></p>
<p class="sutra">佛言。人有二十难。贫穷布施难。豪贵学道难。弃命必死难。得睹佛经难。生值佛世难。忍色忍欲难。见好不求难。被辱不瞋难。有势不临难。触事无心难。广学博究难。除灭我慢难。不轻未学难。心行平等难。不说是非难。会善知识难。见性学道难。随化度人难。睹境不动难。善解方便难。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch13">第十三章．问道宿命</a></p>
<p class="sutra">沙门问佛。以何因缘。得知宿命。会其至道。佛言。净心守志。可会至道。譬如磨镜。垢去明存。断欲无求。当得宿命。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch14">第十四章．请问善大</a></p>
<p class="sutra">沙门问佛。何者为善。何者最大。佛言。行道守真者善。志与道合者大。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch15">第十五章．请问力明</a></p>
<p class="sutra">沙门问佛。何者多力。何者最明。佛言。忍辱多力。不怀恶故。兼加安健。忍者无恶。必为人尊。心垢灭尽。净无瑕秽。是为最明。未有天地。逮于今日。十方所有。无有不见。无有不知。无有不闻。得一切智。可谓明矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch16">第十六章．舍爱得道</a></p>
<p class="sutra">佛言。人怀爱欲。不见道者。譬如澄水。致手搅之。众人共临。无有睹其影者。人以爱欲交错。心中浊兴。故不见道。汝等沙门。当舍爱欲。爱欲垢尽。道可见矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch17">第十七章．明来暗</a><font>谢 </font></p>
<p class="sutra">佛言。夫见道者。譬如持炬。入冥室中。其冥即灭。而明独存。学道见谛。无明即灭。而明常存矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch18">第十八章．念等本空</a></p>
<p class="sutra">佛言。吾法念无念念。行无行行。言无言言。修无修修。会者近尔。迷者远乎。言语道断。非物所拘。差之毫厘。失之须臾。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch19">第十九章．假真并观</a>
<p class="sutra">佛言。观天地。念非常。观世界。念非常。观灵觉。即菩提。如是知识。得道疾矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch20">第二十章．推我本空</a></p>
<p class="sutra">佛言。当念身中四大。各自有名。都无我者。我既都无。其如幻耳。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch21">第二十一章．名声丧本</a></p>
<p class="sutra">佛言。人随情欲。求于声名。声名显著。身已故矣。贪世常名。而不学道。枉功劳形。譬如烧香。虽人闻香。香之烬矣。危身之火。而在其后。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch22">第二十二章．财色招苦</a></p>
<p class="sutra">佛言。财色于人。人之不舍。譬如刀刃有蜜。不足一餐之美。小儿舐之。则有割舌之患。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch23">第二十三章．妻子甚狱</a></p>
<p class="sutra">佛言。人系于妻子舍宅。甚于牢狱。牢狱有散释之期。妻子无远离之念。情爱于色。岂惮驱驰。虽有虎口之患。心存甘伏。投泥自溺。故曰凡夫。透得此门。出尘罗汉。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch24">第二十四章．色欲障道</a></p>
<p class="sutra">佛言。爱欲莫甚于色。色之为欲。其大无外。赖有一矣。若使二同。普天之人。无能为道者矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch25">第二十五章．欲火烧身</a></p>
<p class="sutra">佛言。爱欲之人。犹如执炬。逆风而行。必有烧手之患。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch26">第二十六章．天魔娆佛</a></p>
<p class="sutra">天神献玉女于佛。欲坏佛意。佛言。革囊众秽。尔来何为。去。吾不用。天神愈敬。因问道意。佛为解说。即得须陀洹果。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch27">第二十七章．无着得道</a></p>
<p class="sutra">佛言。夫为道者。犹木在水。寻流而行。不触两岸。不为人取。不为鬼神所遮。不为洄流所住。亦不腐败。吾保此木。决定入海，学道之人。不为情欲所惑。不为众邪所娆。精进无为。吾保此人。必得道矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch28">第二十八章．意马莫纵</a></p>
<p class="sutra">佛言。慎勿信汝意。汝意不可信。慎勿与色会。色会即祸生。得阿罗汉已。乃可信汝意。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch29">第二十九章．正观敌色</a></p>
<p class="sutra">佛言。慎勿视女色。亦莫共言语。若与语者。正心思念。我为沙门。处于浊世。当如莲华。不为泥污。想其老者如母。长者如姊。少者如妹。稚者如子。生度脱心。息灭恶念。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch30">第三十章．欲火远离</a></p>
<p class="sutra">佛言。夫为道者。如被乾草。火来须避。道人见欲。必当远之。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch31">第三十一章．心寂欲除</a></p>
<p class="sutra">佛言。有人患淫不止。欲自断阴。佛谓之曰。若断其阴。不如断心。心如功曹。功曹若止。从者都息。邪心不止。断阴何益。佛为说偈。欲生于汝意。意以思想生。二心各寂静。非色亦非行。佛言。此偈是迦叶佛说。 </p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch32">第三十二章．我空怖灭</a></p>
<p class="sutra">佛言。人从爱欲生忧。从忧生怖。若离于爱。何忧何怖。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch33">第三十三章．智明破魔</a></p>
<p class="sutra">佛言。夫为道者。譬如一人与万人战。挂铠出门。意或怯弱。或半路而退。或格斗而死。或得胜而还。沙门学道。应当坚持其心。精进勇锐。不畏前境。破灭众魔。而得道果。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch34">第三十四章．处中得道</a></p>
<p class="sutra">沙门夜诵迦叶佛遗教经。其声悲紧。思悔欲退。佛问之曰。汝昔在家。曾为何业。对曰。爱弹琴。佛言。弦缓如何。对曰。不鸣矣。弦急如何。对曰。声绝矣。急缓得中如何。对曰。诸音普矣。佛言。沙门学道亦然。心若调适。道可得矣。于道若暴。暴即身疲。其身若疲。意即生恼。意若生恼。行即退矣。其行既退。罪必加矣。但清净安乐。道不失矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch35">第三十五章．垢净明存</a></p>
<p class="sutra">佛言。如人锻铁。去滓成器。器即精好。学道之人。去心垢染。行即清净矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch36">第三十六章．辗转获胜</a></p>
<p class="sutra">佛言。人离恶道。得为人难。既得为人。去女即男难。既得为男。六根完具难。六根既具。生中国难。既生中国。值佛世难。既值佛世。遇道者难。既得遇道。兴信心难。既兴信心。发菩提心难。既发菩提心。无修无证难。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch37">第三十七章．念戒近道</a></p>
<p class="sutra">佛言。佛子离吾数千里。忆念吾戒。必得道果。在吾左右。虽常见吾。不顺吾戒。终不得道。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch38">第三十八章．生即有灭</a></p>
<p class="sutra">佛问沙门。人命在几间。对曰。数日间。佛言。子未知道。复问一沙门。人命在几间。对曰。饭食间。佛言。子未知道。复问一沙门。人命在几间。对曰。呼吸间。佛言。善哉。子知道矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch39">第三十九章．教诲无差</a></p>
<p class="sutra">佛言。学佛道者。佛所言说。皆应信顺。譬如食蜜。中边皆甜。吾经亦尔。 </p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch40">第四十章．行道在心</a></p>
<p class="sutra">佛言。沙门行道。无如磨牛。身虽行道。心道不行。心道若行。何用行道。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch41">第四十一章．直心出欲</a></p>
<p class="sutra">佛言。夫为道者。如牛负重。行深泥中。疲极。不敢左右顾视。出离淤泥。乃可苏息。沙门当观。情欲甚于淤泥。直心念道。可免苦矣。</p>
              <p align="right" class="t7"><a href="42SectionsSutra.htm#top">▲Top</a></p>
<p class="subtitle"><a name="ch42">第四十二章．达世如幻</a></p>
<p class="sutra">佛言。吾视王侯之位。如过隙尘。视金玉之宝。如瓦砾。视纨素之服。如敝帛。视大千界。如一诃子。视阿耨池水。如涂足油。</p>
<p class="sutra">佛言。 视方便门。如化宝聚。视无上乘。如梦金帛。视佛道。如眼前华。视禅定。如须弥柱。视涅槃。如昼夕寤。视倒正。如六龙舞。视平等。如一真地。视兴化。如四时木。 </p>

     <p class="spacer">
      　</p>
            </td>
          </tr>
         


          <tr>
            <td height="50">
              <p align="right" class="t7"><a href="42SectionsSutra.htm#top">▲Top</a></td>
          </tr>
        </table>
      </div>
            </td>
          </tr>
        </table>
      </div>
      </td>
    </tr>
    <tr>
      <td height="40" width="370"><p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font> </p></td>
      <td height="40" width="370"><p class="t2b" align="right">│<a href="contents.htm">浅释</a>│　</p></td>
    </tr>
    </table>
</div>

</body>

</html>