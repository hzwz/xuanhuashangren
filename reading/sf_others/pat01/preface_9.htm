<html>

<head>
<meta http-equiv="Content-Language" content="zh-tw">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>佛祖道影白话解（一）西天历代祖师　上虚下云老和尚集．上宣下化老和尚讲述</title>
<link rel="stylesheet" type="text/css" href="style.css">
</head>

<body topmargin="0" leftmargin="0">
<a name="top"></a>


<div align="center">
  <table border="0" cellpadding="0" cellspacing="0" width="740" >
    <tr>
      <td colspan="2" width="740">
      <table border="0" cellpadding="0" cellspacing="0" width="740">
        <tr>
          <td width="55" rowspan="2">
          <img border="0" src="../../appendix/images/drba_logo.gif" align="left" width="46" height="55" hspace="0" alt="法界佛教总会．DRBA Logo"></td>
          <td width="495">
          <p class="t6">佛祖道影白话解<span style="font-size:16px">（一）</span>西天历代祖师</p></td>
          <td width="200"></td>
        </tr>
        <tr>
          <td width="495">
          <p class="t3"><sup><span style="font-size: 11px">上</span></sup>虚<sup><span style="font-size: 11px">下</span></sup>云老和尚集．<sup><span style="font-size: 11px">上</span></sup>宣<sup><span style="font-size: 11px">下</span></sup>化老和尚讲述</p></td>
          <td width="200">
          <p class="t2b" align="right">│←<a href="preface_8.htm">上一页</a>．<a href="contents.htm">目录</a>．<a href="preface_10.htm">下一页</a>→│</p></td>
        </tr>
        <tr>
          <td width="740" height="10" colspan="3"></td>
        </tr>
      </table>
      </td>
    </tr>
    <tr>
      <td colspan="2" width="740">
      <div align="center">
        <center>
        <table cellpadding="0" cellspacing="0" width="740" border="1" bordercolor="#ECECF2" style="border-style:double; border-width:3; border-collapse: collapse" >
          <tr>
            <td>
      <div align="center">
        <center>
        <table cellpadding="0" cellspacing="0" width="580" >
          <tr>
            <td height="50"></td>
          </tr>
          <tr>
            <td>
      <p class="title">附：血书华严经赞有序</p>
      <p class="t1"></p>
      <p class="commentary">上人善继，严持梵行，欲求无上真如之道。尝自念言：“华严大经，实中天调御第一时，所说一乘顿教，最为尊胜。”</p>
      <p class="commentary">欲爇松为煤，入以香药，捣和成剂，以书此经；而彼松煤者，假物所就，具黑暗相，有染白法。欲煅汞为丹，承以空露，研润如法，以书此经；而彼汞丹者，炫耀可观，能盲人目，非助道者。欲椎赤金、素银，廉薄如纸，复粉为泥，以书此经；而彼金若银者，虽曰重宝，外尘为体，初不自内。</p>
      <p class="commentary">以是思惟，身外诸物，若胜、若劣，若非胜、非劣，若一、若多，若非一、非多，皆不足以称此殊利。惟我一身，内而心、膂、肺、肝，外而毛、发、肤、爪，资血以生，资血以成，资血以长，资血以至壮、老暨死。是则诸血，众生甚爱，如梵摩尼；一滴之微，莫肯舍者。我今誓发弘愿，于世雄前，以所难舍，而作佛事。从十指端，刺出鲜丹，盛于清净器中。养以温火；澄去白液，取其真纯，蘸以霜毫，志心善写。满八十卷，尊过半塘寿圣教寺。</p>
      <p class="commentary">昔者乐法比丘，当无佛时，欲闻佛语，了不能得。乃信婆罗门言，以皮为纸，以骨为笔，以血为墨，愿书一偈；况今百千妙颂、十万正文？纵捐躯命，以报佛恩，无足为异，于血何吝！惟愿法界有情，或见或闻，证入杂华藏海；证入杂华藏海已，即得六根清净；得六根清净已，即得自性清净；得自性清净已，即得四天下微尘刹土中一切众生，皆悉清净。</p>
      <p class="commentary">无相居士未出母胎，母梦异僧手写是经，来谓母曰：“吾乃永明延寿，宜假一室，以终此卷。”母梦觉已，居士即生。今逢胜因，顿忆前事。于是亲爇五分妙香，香云轮囷，结为宝网，遍覆经上；乃复合爪向佛散华作礼，而称赞曰：</p>
      <p class="commentary">　　杂华净智海　九会之所说　一音所演唱　十处放光明<br>
　　信解行证门　总摄无复余　如是具五周　如是辨六相<br>
　　如是分十玄　妙义皆充足　以至四法界　二十重华藏<br>
　　无边香水海　浮幢刹重重　教条有差别　性相了无碍<br>
　　圆融与行布　非异亦非同　一可为无量　无量亦为一<br>
　　重重无有尽　是为功德聚　如来最上乘　龙宫所秘藏<br>
　　上人出身血　严饬书此经　于一滴血中　普含十方界<br>
　　于一一界中　普现光明台　于一一台中　普成狮子座<br>
　　于一一座中　普见分身佛　如上无数佛　皆具大威德<br>
　　眉间白毫光　遍满一切处　共宣大乘法　闻者应解脱<br>
　　譬如日月王　照三千大千　悉见种种色　法能破暗故<br>
　　譬如大海洋　一平乃如掌　无丘陵堆阜　法能平等故<br>
　　譬如阳春至　大地尽发生　诸根各萌芽　法能沾溉故<br>
　　譬如梵志梦　一梦千劫事　不过刹那间　法能融摄故<br>
　　譬如子忆母　未见心已至　形神皆两忘　法能无离故<br>
　　譬如黄金色　金色不相分　金亡即色空　法能不二故<br>
　　譬如石性坚　初不从外得　石性自圆满　法无修证故<br>
　　能如是见解　见经不见血　若加精进力　见佛不见经<br>
　　及至成道已　见性不见佛　我性如虚空　了无能见者<br>
　　无见中有见　全题既呈露　茍执于所见　亦非我本性<br>
　　见见二俱泯　此为真见见　真见复何有　性本无物故<br>
　　一心归命礼　祇夜以为赞　诸妙楼阁门　弹指一时启</p>


      <p class="t2b" align="right">无相居士金华宋濂拜赞</p>

      <hr color="#CACADB" size="1">
      <p class="commentary"> </p>
            </td>
          </tr>
          <tr>
            <td height="50"><p class="t7"><a href="preface_9.htm#top">▲Top</a></p></td>
          </tr>
        </table>
        </center>
      </div>
            </td>
          </tr>
        </table>
        </center>
      </div>
      </td>
    </tr>
    <tr>
      <td height="40" width="370"><p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font> </p></td>
      <td height="40" width="370"><p class="t2b" align="right">│←<a href="preface_8.htm">上一页</a>．<a href="contents.htm">目录</a>．<a href="preface_10.htm">下一页</a>→│</p></td>
    </tr>
    </table>
</div>

</body>

</html>