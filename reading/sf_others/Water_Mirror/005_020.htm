<html>

<head>
<meta http-equiv="Content-Language" content="zh-tw">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=utf-8">
<title>水镜回天录　上宣下化老和尚著述</title>
<link rel="stylesheet" type="text/css" href="style.css">
</head>

<body topmargin="0" leftmargin="0">
<a name="top"></a>


<div align="center">
  <table border="0" cellpadding="0" cellspacing="0" width="740" >
    <tr>
      <td colspan="2" width="740">
      <table border="0" cellpadding="0" cellspacing="0" width="740">
        <tr>
          <td width="55" rowspan="2">
          <img border="0" src="../../appendix/images/drba_logo.gif" align="left" hspace="0" alt="法界佛教总会．DRBA Logo" width="46" height="55"></td>
          <td width="495">
          <p class="t6">水镜回天录</p></td>
          <td width="200"></td>
        </tr>
        <tr>
          <td width="495">
          <p class="t3"><sup><span style="font-size: 11px">上</span></sup>宣<sup><span style="font-size: 11px">下</span></sup>化老和尚著述</p></td>
          <td width="200">
          <p class="t2b" align="right">│<a href="004.htm">上一页</a>．<a href="contents.htm">目录</a>．<a href="021_040.htm">下一页</a>│</p></td>
        </tr>
        <tr>
          <td width="740" height="10" colspan="3"></td>
        </tr>
      </table>
      </td>
    </tr>
    <tr>
      <td colspan="2" width="740">
      <div align="center">
        <center>
        <table cellpadding="0" cellspacing="0" width="740" border="1" bordercolor="#ECECF2" style="border-style:double; border-width:3; border-collapse: collapse" >
          <tr>
            <td>
      <div align="center">
        <center>
        <table cellpadding="0" cellspacing="0" width="580" >
          <tr>
            <td height="30"></td>
          </tr>
          <tr>
            <td>
      <p class="number">5. 业感交织因果递偿</p>     
      <p class="commentary">法界非大，微尘非小。何以故？一切即一，一即一切。然更有微妙难思议者，其惟业感交织如网，因果递偿似轮乎。举凡国与国之间，业感交织，因果递偿，战争不止，杀戮难停，有增无已，乃至亡国灭种，同归于尽而后已。语云：“种善因结善果，种恶因结恶果。”诚哉其言也。家与家之间，亦是业感交织，因果递偿，逢恩则和，遇冤则报，自不明了。甚至终日咻咻，一生哓哓，有谁觉晓？经云：“纵使百千劫，所作业不亡，因缘会遇时，果报还自受。”吾人所作所为，岂可不慎如临深渊，如履薄冰哉！</p>
      <p class="number"><a name="6"></a>6.佛教为什么未能普及</p>
      <p class="commentary">我们佛教是具足圆满真理的宗教人类旅程中必经之途径的宗教，然而为什么这样久远的时间，未能普及于社会群众方面呢？原因有二：其弘法方式古老笨拙，不能圆融无碍生动活泼，使听者沉沉欲睡，格格不明。其二，佛教徒本身缺乏团结精神，各自为政，互相攻讦，彼彼皆非，我我自是，伤若不及早，改进不末何待。</p>
      <p class="number"><a name="7"></a>7. 人以类聚</p>     
      <p class="commentary">云何人以类聚？所谓“善一伙，恶一群。什么人找什么人。”士人与士人为友，农人与农人为友，工人与工人为友，商人与商人为友，官人与官人为友，佛教徒与佛教徒为友，道教徒与道教徒为友，耶教徒与耶教徒为友，回教徒与回教徒为友，军人与军人为友，匪人与匪人为友，正人与正人为友，邪人与邪人为友。各从其类，结为党羽。同行妒嫉，又成冤家，互相敌视，势如水火，各不相容。初则友善，继则仇怨，久则吞食。以强凌弱，以众欺寡；有强权无公理，造成今日之惨局。业报循环，轮回不已，羊复为人，人复为羊。</p>
      <p class="commentary">楞严明训，即所谓羊有羊国，马有马国，牛有牛国，猪有猪国，狗有狗国，乃至蜂有蜂国，蚁有蚁国，蚊有蚊国，虫有虫国，各从其类。力大者为王，众多者为国，宿业相寻，丝毫不错。以佛眼观之，颠颠倒倒，忽然而天，忽然而地，忽然而人，忽然而鬼，忽然而畜生，忽然而修罗，忽然而蜎飞蠕动，依业受生还报而不自知，甚可怜悯。</p>
      <p class="commentary">古人云：“脱马腹，入驴胎，阎王殿前几度回？始从帝释门前过，又到阎君锅里来。”由此观之，头出头没，倏死倏生。如微尘之无定，随业风而浮沉。流转六道之中，而无止息。</p>
      <p class="number"><a name="8"></a>8.   中道了义</p>      
      <p class="commentary">
      何谓“中道了义”？“不偏”谓之中，“修行”谓之道，“尽矣”谓之了，“宜乎”谓之义。夫中者乃无太过、无不及也。太过者当损之，不及者当益之。既不落空，更不着有，斯名中道。真空理体，亦名实相，亦名真如，亦名自性，亦名佛性。和盘托出，亦即等于○字。惟此○字，实乃天地之祖，诸佛之父，万物之母，微妙之源。生生化化，无不从此出，亦无不还归于此，所谓“真空不空，妙有非有。”明乎此，方可称为无心道人，超出数外，永脱轮回之苦，逍遥自在，了脱生死之活死人也。</p>
      <p class="number"><a name="9"></a>9.   乐是苦因</p>     
      <p class="commentary">娑婆世界是万苦交煎，万恶充满的。所谓苦者，有三苦八苦、无量诸苦、言之不尽，语焉难穷。三苦者何？即苦苦、坏苦、即行苦也。八苦者，即生苦、老苦、病苦、死苦、爱别离苦、怨憎会苦、求不得苦、五阴炽盛苦也。最乐莫如着华服，然而新衣着体，
      犹如桎梏加身，尘染汤沾，动生懊恼，你说是乐是苦？最乐莫如食善味，然而珍馐百味，日食衹是三餐，多则百病丛生，呕泻随之，你说是乐是苦？最乐莫如住华屋，然而大厦千间，夜眠不过八尺，经营管理，费尽心机，你说是乐是苦？</p>
      <p class="number"><a name="10"></a>10.  火宅无安</p>     
      <p class="commentary">我们现处之境地，终日惶惶，苦难重重。今天地震，明朝山崩，后日海啸。种种灾劫，般般痛楚，无有已时。故古人云：“三界无安，犹如火宅。”昔莲池大施舍俗出家，然仍返室探视眷属者再，其
      妻具大智慧，有大善根，思有以助之，乃设大方便于其室内，挖一土坑，蓄以火种。大师又返，甫入室则足落火中，大惊曰：“此乃火坑乎？”其妻曰：“既知是火坑，幸勿复返。”师大悟，卒为佛教翘楚焉。</p>
      <p class="number"><a name="11"></a>11.  悌敬之道</p>     
      <p class="commentary">昔汉朝时，孔融年方四岁，有友人送梨一筐，诸兄皆拣取大者，而融则取其最小者。人或怪而问之，对曰：“诸兄年长于我，故应食其大者。余年最幼，故宜食其小者耳。”如孔融者，其年虽幼，深明悌敬推让之道，诚足以讽世矣。</p>
      <p class="number"><a name="12"></a>12.  忠于职守</p>     
      <p class="commentary">吾人处事接物，必须有责任感，克尽职守，切勿因循敷衍了事，苟且塞责，自误前程，遗憾无穷焉。故待人以忠，人待己亦必以忠；待人以伪，人待己亦必以伪。所谓欺人者自欺也，害人者自害也。货悖而出，亦悖而入也。岂可不慎之哉。</p>
      <p class="number"><a name="13"></a>13. 信之重要</p>     
      <p class="commentary">信为修道之源，功德之母，能长养一切诸善根力故。佛法如大海，唯信可入。故信之一字，即了脱死之要诀，返本还原之奇方；烦恼流中之宝筏，无明窟里之火炬；歧路险途之导者，苦海波涛之南针；三途八难之圣师，六道四生知觉愿。故信，人必不可忽者也。古人云：“人而无信，不知其可也。”</p>
      <p class="commentary">昔有二比丘，往见释迦牟尼世尊，途中渴甚，觅水不得。见一人头骨内有少水，但小虫游泳，似极快乐。一比丘取水而饮，并让同伴饮之。同伴曰：“此水有虫，戒不许饮。我虽因渴而死，亦不愿犯戒以生。”其后果然乾渴亡于途。其饮水比丘得见佛面，顶礼佛足白佛言：“弟子同行某比丘，途中渴死，望佛慈悲救度。”佛告饮水比丘：“彼因谨守戒律，信心坚固，至死亡相逼，亦不违尸罗。已承佛威神，先汝而至见佛闻法。”彼乃真信比丘也。</p>
      <p class="number"><a name="14"></a>14.  礼仪</p>     
      <p class="commentary">礼者立也，故孔子云：“不知礼，无以立也。”又云：“生事之以礼，死丧之以礼，祭之以礼，可谓孝矣。”子夏问孝，子曰：“色难。”子游问孝，子曰：“今之孝者，是谓能养。至于犬马，皆能有养，不敬，何以别乎？”颜渊问仁，子曰：“克己复礼为仁。”曰：“何谓克己复礼？”曰：“非礼勿视，非礼勿听，非礼勿言，非礼物动。”</p>
      <p class="number"><a name="15"></a>15.  廉洁</p>     
      <p class="commentary">昔帝尧求贤以让天下，闻有巢父、许由二贤者，清廉自持，亲往访之。见巢父而致来意，欲让其帝位与巢父，父闻之急掩耳而避，就水洗耳。适许由亦牵牛饮水，怪而问之。父云：“方才帝尧欲以天下相让，污吾耳，是以洗之。”由云：“今汝洗耳水，吾牛岂可饮此浊水乎？”于是引牛至上流而饮。此二人之廉洁尚矣乎。</p>
      <p class="number"><a name="16"></a>16.   耻躬不逮</p>     
      <p class="commentary">伯夷、叔齐兄第二人生于纣王之时，周武王吊民伐罪，兄弟并马而谏，谓不可以臣伐君，致天下祸乱。武王曰：“纣王宠妲己，斫朝涉之胫，剖孕妇之腹，荒
      淫无道，残贱百姓，天下共弃，诚乃独夫。吾诛此一夫拯民于水火之中，何祸乱之有？”遂灭纣而改国号曰周。伯夷叔齐耻食周粟，乃于首阳山忍饿而死，民至今称其义，其知耻者焉。</p>
      <p class="number"><a name="17"></a>17.  品德</p>     
      <p class="commentary">人类所以为万物之灵者，因人能修其品德也，故言必忠信，行必笃敬，待人以诚，教人以切，待人以礼。行有不得，反求诸己，去私守公，上体十方诸佛无缘大慈，普度一切众生同出苦轮，皆成佛道。下念三途眷属，无间罪报，速应救拔亲友，共离鬼狱，齐证菩提。常存此心，坚固行愿。若此目的未达，誓不休息。
      敦品立德，必满斯愿。</p>
      <p class="number"><a name="18"></a>18.    倭奴侵华</p>     
      <p class="commentary">脚踏须弥头顶天，单手敢把太阳换。<br>
      东方西方成极乐，南京北京共团圆。<br>
      澄清宇内刀兵息，造福人群德政宽。<br>
      法界同伦身康健，齐赴菩提觉果筵。</p>
      <p class="number"><a name="19"></a>19.   修菩萨道</p>     
      <p class="commentary">菩萨，梵语菩提萨埵，汉译觉有情。谓修诸利益众生行门，自觉觉他，自度度他，屈己待人，慈心接物，正大光明。凡一举一动皆为救济众生，所以名觉有情也。发菩提心，行菩萨道，贵在坚固永恒，不变誓愿。披精进铠，持般若剑，斩杀六根之狂贼，捉拿六识之阴鬼，扫除六尘之染魔，勤耕六度之法田，灌溉六道之芳园，栽培万行之华实，涵养不坏之金躯，成就难思之佳果。万德圆足，灵光独耀。八相成道，百界作佛。至此大丈夫之能事毕矣。</p>
      <p class="number"><a name="20"></a>20.   报父母恩</p>     
      <p class="commentary">为人子者，首先当知父母恩比天更高，比海更深。若不思报恩，实应生大惭愧，枉自为人矣。欲思图报，必先敦品立德，务本修道，所谓“一子得道，九祖超生。”岂可懈怠乎？谚曰：“百善孝为先。”真能修道者，才是真孝。真孝者，即是真报父母恩。故应认真脚踏实地，向前迈进。切不可躲懒偷安，虚掷岁月。非但难报父母恩，亦难于自救自度也。</p>
        </center>
        </center>
            </td>
          </tr>
          <tr>
            <td height="50"><p class="t7" align="right"><a href="http://www.xuanhuafb.com/reading/sf_others/Water_Mirror/editor.htm#top">▲Top</a></p></td>
          </tr>
        </table>
      </div>
            </td>
          </tr>
        </table>
      </div>
      </td>
    </tr>
    <tr>
      <td height="40" width="370"><p class="t2b"><font face="新宋体" style="font-size: 13px" color="#868686">法界佛教总会  ．   DRBA ／ BTTS ／  DRBU </font> </p></td>  
      <td height="40" width="370"><p class="t2b" align="right">│<a href="004.htm">上一页</a>．<a href="contents.htm">目录</a>．<a href="021_040.htm">下一页</a>│</p></td>
    </tr>
    </table>
</div>

</body>

</html>