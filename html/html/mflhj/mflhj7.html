<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>妙法莲华经</title>
<style type="text/css">
<!--
.STYLE5 {
	font-size: 12px;
	color: #333333;
	font-family: "宋体";
	font-style: normal;
	line-height: 20px;
	font-weight: normal;
	font-variant: normal;
	text-transform: none;
}
.STYLE7 {font-size: 12px; color: #FF3300; }
a:link {
	color: #333333;
	text-decoration: none;
}
a:visited {
	color: #000066;
	text-decoration: none;
}
a:hover {
	color: #000066;
	text-decoration: none;
}
a:active {
	color: #000066;
	text-decoration: none;
}
.STYLE8 {font-size: 16px; color: #535397; font-family: "宋体"; font-style: normal; line-height: 25px; font-weight: normal; font-variant: normal; text-transform: none; }
.STYLE11 {font-size: 14}
.STYLE12 {font-size: 12px; color: #FF6600; font-family: "宋体"; font-style: normal; line-height: 20px; font-weight: normal; font-variant: normal; text-transform: none; }
.STYLE80 {color: #7475A0}
.style76 {font-size: 12px; color: #666666; }
-->
</style>
</head>

<body>
<table width="769" height="83" border="0" align="center" cellpadding="0" cellspacing="0">
  <tr>
    <td><img src="images/top.jpg" width="769" height="108" /></td>
  </tr>
</table>
<table width="769" height="598" border="0" align="center" cellpadding="3" cellspacing="1" bgcolor="#E2E2E0">
  <tr>
    <td width="180" height="596" align="center" valign="top" bgcolor="#FFFFFF"><table width="170" height="1500" border="0" cellpadding="0" cellspacing="0">
      <tr>
        <td align="left" class="STYLE5">&nbsp;</td>
      </tr>
      <tr>
        <td align="left" class="STYLE12">妙法莲华经原文</td>
      </tr>
      <tr>
        <td align="left" class="STYLE5"><a href="mflhj1.html">序品第一</a></td>
      </tr>
      <tr>
        <td align="left" class="STYLE5"><a href="mflhj2.html">方便品第二</a></td>
      </tr>
      <tr>
        <td align="left" class="STYLE5"><a href="mflhj3.html">譬喻品第三</a></td>
      </tr>
      <tr>
        <td align="left" class="STYLE5"><a href="mflhj4.html">信解品第四</a></td>
      </tr>
      <tr>
        <td align="left" class="STYLE5"><a href="mflhj5.html">药草喻品第五</a></td>
      </tr>
      <tr>
        <td align="left" class="STYLE5"><a href="mflhj6.html">授记品第六</a></td>
      </tr>
      <tr>
        <td align="left" class="STYLE5"><a href="mflhj7.html">化城喻品第七</a></td>
      </tr>
      <tr>
        <td align="left" class="STYLE5"><a href="mflhj8.html">五百弟子受记品第八</a></td>
      </tr>
      <tr>
        <td align="left" class="STYLE5"><a href="mflhj9.html">授学无学人记品第九</a></td>
      </tr>
      <tr>
        <td align="left" class="STYLE5"><a href="mflhj10.html">法师品第十</a></td>
      </tr>
      <tr>
        <td align="left" class="STYLE5"><a href="mflhj11.html">见宝塔品第十一</a></td>
      </tr>
      <tr>
        <td align="left" class="STYLE5"><a href="mflhj12.html">提婆达多品第十二</a></td>
      </tr>
      <tr>
        <td align="left" class="STYLE5"><a href="mflhj13.html">劝持品第十三</a></td>
      </tr>
      <tr>
        <td align="left" class="STYLE5"><a href="mflhj14.html">安乐行品第十四</a></td>
      </tr>
      <tr>
        <td align="left" class="STYLE5"><a href="mflhj15.html">从地涌出品第十五</a></td>
      </tr>
      <tr>
        <td align="left" class="STYLE5"><a href="mflhj16.html">如来寿量品第十六</a></td>
      </tr>
      <tr>
        <td align="left" class="STYLE5"><a href="mflhj17.html">分别功德品第十七</a></td>
      </tr>
      <tr>
        <td align="left" class="STYLE5"><a href="mflhj18.html">随喜功德品第十八</a></td>
      </tr>
      <tr>
        <td align="left" class="STYLE5"><a href="mflhj19.html">法师功德品第十九</a></td>
      </tr>
      <tr>
        <td align="left" class="STYLE5"><a href="mflhj20.html">常不轻菩萨品第二十</a></td>
      </tr>
      <tr>
        <td align="left" class="STYLE5"><a href="mflhj21.html">如来神力品第二十一</a></td>
      </tr>
      <tr>
        <td align="left" class="STYLE5"><a href="mflhj22.html">嘱累品第二十二</a></td>
      </tr>
      <tr>
        <td align="left" class="STYLE5"><a href="mflhj23.html">药王菩萨本事品第二十三</a></td>
      </tr>
      <tr>
        <td align="left" class="STYLE5"><a href="mflhj24.html">妙音菩萨品第二十四</a></td>
      </tr>
      <tr>
        <td align="left" class="STYLE5"><a href="mflhj25.html">观世音菩萨普门品第二十五</a></td>
      </tr>
      <tr>
        <td align="left" class="STYLE5"><a href="mflhj26.html">陀罗尼品第二十六</a></td>
      </tr>
      <tr>
        <td align="left" class="STYLE5"><a href="mflhj27.html">妙庄严王本事品第二十七</a></td>
      </tr>
      <tr>
        <td align="left" class="STYLE5"><a href="mflhj28.html">普贤菩萨劝发品第二十八</a></td>
      </tr>
      <tr>
        <td align="left" class="STYLE5">&nbsp;</td>
      </tr>
      <tr>
        <td align="left" class="STYLE12">妙法莲华经浅释</td>
      </tr>
      <tr>
        <td align="left" class="STYLE5"><a href="mflhjqs1.html">序品第一</a></td>
      </tr>
      <tr>
        <td align="left" class="STYLE5"><a href="mflhjqs2.html">方便品第二</a></td>
      </tr>
      <tr>
        <td align="left" class="STYLE5"><a href="mflhjqs3.html">譬喻品第三</a></td>
      </tr>
      <tr>
        <td align="left" class="STYLE5"><a href="mflhjqs4.html">信解品第四</a></td>
      </tr>
      <tr>
        <td align="left" class="STYLE5"><a href="mflhjqs5.html">药草喻品第五</a></td>
      </tr>
      <tr>
        <td align="left" class="STYLE5"><a href="mflhjqs6.html">授记品第六</a></td>
      </tr>
      <tr>
        <td align="left" class="STYLE5"><a href="mflhjqs7.html">化城喻品第七</a></td>
      </tr>
      <tr>
        <td align="left" class="STYLE5"><a href="mflhjqs8.html">五百弟子受记品第八</a></td>
      </tr>
      <tr>
        <td align="left" class="STYLE5"><a href="mflhjqs9.html">授学无学人记品第九</a></td>
      </tr>
      <tr>
        <td align="left" class="STYLE5"><a href="mflhjqs10.html">法师品第十</a></td>
      </tr>
      <tr>
        <td align="left" class="STYLE5"><a href="mflhjqs11.html">见宝塔品第十一</a></td>
      </tr>
      <tr>
        <td align="left" class="STYLE5"><a href="mflhjqs12.html">提婆达多品第十二</a></td>
      </tr>
      <tr>
        <td align="left" class="STYLE5"><a href="mflhjqs13.html">劝持品第十三</a></td>
      </tr>
      <tr>
        <td align="left" class="STYLE5"><a href="mflhjqs14.html">安乐行品第十四</a></td>
      </tr>
      <tr>
        <td align="left" class="STYLE5"><a href="mflhjqs15.html">从地涌出品第十五</a></td>
      </tr>
      <tr>
        <td align="left" class="STYLE5"><a href="mflhjqs16.html">如来寿量品第十六</a></td>
      </tr>
      <tr>
        <td align="left" class="STYLE5"><a href="mflhjqs17.html">分别功德品第十七</a></td>
      </tr>
      <tr>
        <td align="left" class="STYLE5"><a href="mflhjqs18.html">随喜功德品第十八</a></td>
      </tr>
      <tr>
        <td align="left" class="STYLE5"><a href="mflhjqs19.html">法师功德品第十九</a></td>
      </tr>
      <tr>
        <td align="left" class="STYLE5"><a href="mflhjqs20.html">常不轻菩萨品第二十</a></td>
      </tr>
      <tr>
        <td align="left" class="STYLE5"><a href="mflhjqs21.html">如来神力品第二十一</a></td>
      </tr>
      <tr>
        <td align="left" class="STYLE5"><a href="mflhjqs22.html">嘱累品第二十二</a></td>
      </tr>
      <tr>
        <td align="left" class="STYLE5"><a href="mflhjqs23.html">药王菩萨本事品第二十三</a></td>
      </tr>
      <tr>
        <td align="left" class="STYLE5"><a href="mflhjqs24.html">妙音菩萨品第二十四</a></td>
      </tr>
      <tr>
        <td align="left" class="STYLE5"><a href="mflhjqs25.html">观世音菩萨普门品第二十五</a></td>
      </tr>
      <tr>
        <td align="left" class="STYLE5"><a href="mflhjqs26.html">陀罗尼品第二十六</a></td>
      </tr>
      <tr>
        <td align="left" class="STYLE5"><a href="mflhjqs27.html">妙庄严王本事品第二十七</a></td>
      </tr>
      <tr>
        <td align="left" class="STYLE5"><a href="mflhjqs28.html">普贤菩萨劝发品第二十八</a></td>
      </tr>
    </table></td>
    <td width="589" align="center" valign="top" bgcolor="#FFFFFF"><table width="554" height="25" border="0" align="center" cellpadding="0" cellspacing="0">
      <tr>
        <td width="499" align="left" class="STYLE7">&gt;&gt;&gt;妙法莲华经</td>
        <td width="55" align="left" class="STYLE5"><a href="../../index.htm">首页</a></td>
      </tr>
    </table>
    <table width="552" height="120" border="0" cellpadding="0" cellspacing="0">
        <tr>
          <td height="120" align="center"><p class="STYLE8">&nbsp;&nbsp;&nbsp;&nbsp;&nbsp;&nbsp;&nbsp;&nbsp;妙法莲华经</p></td>
        </tr>
      </table>
      <table width="554" height="77" border="0" cellpadding="0" cellspacing="0">
        <tr>
          <td align="center" valign="middle">&nbsp;</td>
        </tr>
        <tr>
          <td align="center" valign="middle" class="STYLE5">姚秦鸠摩罗什译 </td>
        </tr>
        <tr>
          <td align="center" valign="middle">&nbsp;</td>
        </tr>
      </table>
      <table width="551" height="282" border="0" cellpadding="0" cellspacing="0">
        <tr>
          <td height="282" align="left" valign="top"><p class="STYLE8">&nbsp;&nbsp;&nbsp;&nbsp;妙法莲华经化城喻品第七</p>
            <p class="STYLE8">&nbsp;&nbsp;&nbsp;&nbsp;佛告诸比丘：‘乃往过去无量无边不可思议阿僧o劫，尔时有佛，名大通智胜如来、应供、正遍知、明行足、善逝世间解、无上士、调御丈夫、天人师、佛、世尊，其国名好城，劫名大相。诸比丘，彼佛灭度已来，甚大久远，譬如三千大千世界所有地种，假使有人、磨以为墨、过于东方千国土、乃下一点，大如微尘，又过千国土、复下一点，如是展转尽地种墨，于汝等意云何，是诸国土，若算师，若算师弟子，能得边际、知其数否？'‘不也、世尊。'‘诸比丘，是人所经国土，若点不点，尽抹为尘，一尘一劫，彼佛灭度已来，复过是数无量无边百千万亿阿僧o劫，我以如来知见力故，观彼久远、犹若今日。'</p>
            <p class="STYLE8">&nbsp;&nbsp;&nbsp;&nbsp;尔时世尊欲重宣此义，而说偈言：</p>
            <p class="STYLE8">&nbsp;&nbsp;&nbsp;&nbsp;我念过去世、&nbsp;&nbsp;&nbsp;&nbsp; 无量无边劫，&nbsp;&nbsp;&nbsp;&nbsp;   有佛两足尊，&nbsp;&nbsp;&nbsp;&nbsp; 名大通智胜。</p>
            <p class="STYLE8">&nbsp;&nbsp;&nbsp;&nbsp;如人以力磨，&nbsp;&nbsp;&nbsp;&nbsp;三千大千土，&nbsp;&nbsp;&nbsp;&nbsp;   尽此诸地种，&nbsp;&nbsp;&nbsp;&nbsp; 皆悉以为墨，</p>
            <p class="STYLE8">&nbsp;&nbsp;&nbsp;&nbsp;过于千国土，&nbsp;&nbsp;&nbsp;&nbsp; 乃下一尘点，&nbsp;&nbsp;&nbsp;&nbsp;   如是展转点，&nbsp;&nbsp;&nbsp;&nbsp; 尽此诸尘墨。</p>
            <p class="STYLE8">&nbsp;&nbsp;&nbsp;&nbsp;如是诸国土，&nbsp;&nbsp;&nbsp;&nbsp; 点与不点等、&nbsp;&nbsp;&nbsp;&nbsp;   复尽抹为尘，&nbsp;&nbsp;&nbsp;&nbsp; 一尘为一劫。</p>
            <p class="STYLE8">&nbsp;&nbsp;&nbsp;&nbsp;此诸微尘数，&nbsp;&nbsp;&nbsp;&nbsp; 其劫复过是，&nbsp;&nbsp;&nbsp;&nbsp;   彼佛灭度来，&nbsp;&nbsp;&nbsp;&nbsp; 如是无量劫。</p>
            <p class="STYLE8">&nbsp;&nbsp;&nbsp;&nbsp;如来无碍智，&nbsp;&nbsp;&nbsp;&nbsp; 知彼佛灭度，&nbsp;&nbsp;&nbsp;&nbsp;   及声闻菩萨，&nbsp;&nbsp;&nbsp;&nbsp; 如见今灭度。</p>
            <p class="STYLE8">&nbsp;&nbsp;&nbsp;&nbsp;诸比丘当知，&nbsp;&nbsp;&nbsp;&nbsp; 佛智净微妙，&nbsp;&nbsp;&nbsp;&nbsp;   无漏无所碍，&nbsp;&nbsp;&nbsp;&nbsp; 通达无量劫。</p>
            <p class="STYLE8">&nbsp;&nbsp;&nbsp;&nbsp;佛告诸比丘：‘大通智胜佛、寿五百四十万亿那由他劫。其佛本坐道场，破魔军已，垂得阿耨多罗三藐三菩提，而诸佛法不现在前，如是一小劫乃至十小劫，结跏趺坐，身心不动，而诸佛法犹不在前。'</p>
            <p class="STYLE8">&nbsp;&nbsp;&nbsp;&nbsp;‘尔时忉利诸天、先为彼佛、于菩提树下、敷师子座，高一由旬，佛于此座、当得阿耨多罗三藐三菩提。适坐此座，时诸梵天王、雨众天华、面百由旬，香风时来，吹去萎华，更雨新者，如是不绝、满十小劫供养于佛，乃至灭度、常雨此华。四王诸天、为供养佛，常击天鼓，其余诸天、作天伎乐，满十小劫，至于灭度、亦复如是。'</p>
            <p class="STYLE8">&nbsp;&nbsp;&nbsp;&nbsp;‘诸比丘，大通智胜佛过十小劫，诸佛之法、乃现在前，成阿耨多罗三藐三菩提。其佛未出家时，有十六子，其第一者、名曰智积。诸子各有种种珍异玩好之具，闻父得成阿耨多罗三藐三菩提，皆舍所珍，往诣佛所。诸母涕泣而随送之。其祖转轮圣王、与一百大臣、及余百千万亿人民，皆共围绕、随至道场。咸欲亲近大通智胜如来，供养、恭敬，尊重、赞叹。到已、头面礼足，绕佛毕已，一心合掌、瞻仰世尊，以偈颂曰：</p>
            <p class="STYLE8">&nbsp;&nbsp;&nbsp;&nbsp;大威德世尊，&nbsp;&nbsp;&nbsp;&nbsp; 为度众生故，&nbsp;&nbsp;&nbsp;&nbsp;   于无量亿劫，&nbsp;&nbsp;&nbsp;&nbsp; 尔乃得成佛，</p>
            <p class="STYLE8">&nbsp;&nbsp;&nbsp;&nbsp;诸愿已具足，&nbsp;&nbsp;&nbsp;&nbsp; 善哉吉无上。&nbsp;&nbsp;&nbsp;&nbsp;   世尊甚稀有，&nbsp;&nbsp;&nbsp;&nbsp; 一坐十小劫，</p>
            <p class="STYLE8">&nbsp;&nbsp;&nbsp;&nbsp;身体及手足、&nbsp;&nbsp;&nbsp;&nbsp; 静然安不动。&nbsp;&nbsp;&nbsp;&nbsp;   其心常磁拢&nbsp;&nbsp;&nbsp;&nbsp; 未曾有散乱，</p>
            <p class="STYLE8">&nbsp;&nbsp;&nbsp;&nbsp;究竟永寂灭，&nbsp;&nbsp;&nbsp;&nbsp; 安住无漏法。&nbsp;&nbsp;&nbsp;&nbsp;   今者见世尊&nbsp;&nbsp;&nbsp;&nbsp; 　安隐成佛道，</p>
            <p class="STYLE8">&nbsp;&nbsp;&nbsp;&nbsp;我等得善利，&nbsp;&nbsp;&nbsp;&nbsp; 称庆大欢喜。&nbsp;&nbsp;&nbsp;&nbsp;   众生常苦恼、&nbsp;&nbsp;&nbsp;&nbsp;盲瞑无导师，</p>
            <p class="STYLE8">&nbsp;&nbsp;&nbsp;&nbsp;不识苦尽道，&nbsp;&nbsp;&nbsp;&nbsp; 不知求解脱。&nbsp;&nbsp;&nbsp;&nbsp;   长夜增恶趣，&nbsp;&nbsp;&nbsp;&nbsp; 减损诸天众，</p>
            <p class="STYLE8">&nbsp;&nbsp;&nbsp;&nbsp;从冥入于冥，&nbsp;&nbsp;&nbsp;&nbsp; 永不闻佛名。&nbsp;&nbsp;&nbsp;&nbsp;   今佛得最上、&nbsp;&nbsp;&nbsp;&nbsp; 安隐无漏道，</p>
            <p class="STYLE8">&nbsp;&nbsp;&nbsp;&nbsp;我等及天人，&nbsp;&nbsp;&nbsp;&nbsp; 为得最大利，&nbsp;&nbsp;&nbsp;&nbsp;   是故咸稽首、&nbsp;&nbsp;&nbsp;&nbsp; 归命无上尊。</p>
            <p class="STYLE8">&nbsp;&nbsp;&nbsp;&nbsp;尔时十六王子、偈赞佛已，劝请世尊转于法轮，咸作是言：‘世尊说法，多所安隐、怜愍、饶益、诸天人民。'重说偈言：</p>
            <p class="STYLE8">&nbsp;&nbsp;&nbsp;&nbsp;世雄无等伦，&nbsp;&nbsp;&nbsp;&nbsp; 百福自庄严，&nbsp;&nbsp;&nbsp;&nbsp;   得无上智慧。&nbsp;&nbsp;&nbsp;&nbsp; 愿为世间说，</p>
            <p class="STYLE8">&nbsp;&nbsp;&nbsp;&nbsp;度脱于我等、&nbsp;&nbsp;&nbsp;&nbsp; 及诸众生类，&nbsp;&nbsp;&nbsp;&nbsp;   为分别显示，&nbsp;&nbsp;&nbsp;&nbsp; 令得是智慧。</p>
            <p class="STYLE8">&nbsp;&nbsp;&nbsp;&nbsp;若我等得佛，&nbsp;&nbsp;&nbsp;&nbsp; 众生亦复然。&nbsp;&nbsp;&nbsp;&nbsp;   世尊知众生&nbsp;&nbsp;&nbsp;&nbsp; 　深心之所念，</p>
            <p class="STYLE8">&nbsp;&nbsp;&nbsp;&nbsp;亦知所行道，&nbsp;&nbsp;&nbsp;&nbsp; 又知智慧力，&nbsp;&nbsp;&nbsp;&nbsp;   欲乐及修福，&nbsp;&nbsp;&nbsp;&nbsp; 宿命所行业。</p>
            <p class="STYLE8">&nbsp;&nbsp;&nbsp;&nbsp;世尊悉知已，&nbsp;&nbsp;&nbsp;&nbsp; 当转无上轮。</p>
            <p class="STYLE8">&nbsp;&nbsp;&nbsp;&nbsp;佛告诸比丘：“大通智胜佛、得阿耨多罗三藐三菩提时，十方各五百万亿诸佛世界、六种震动，其国中间幽冥之处，日月威光所不能照，而皆大明。其中众生，各得相见，咸作是言：“此中云何忽生众生，又其国界、诸天宫殿、乃至梵宫、六种震动，大光普照，遍满世界，胜诸天光。””</p>
            <p class="STYLE8">&nbsp;&nbsp;&nbsp;&nbsp;尔时东方五百万亿诸国土中、梵天宫殿，光明照曜，倍于常明。诸梵天王、各作是念：‘今者宫殿光明，昔所未有。以何因缘、而现此相？'是时诸梵天王、即各相诣，共议此事。时彼众中、有一大梵天王，名救一切，为诸梵众而说偈言：</p>
            <p class="STYLE8">&nbsp;&nbsp;&nbsp;&nbsp;我等诸宫殿，&nbsp;&nbsp;&nbsp;&nbsp; 光明昔未有，&nbsp;&nbsp;&nbsp;&nbsp;   此是何因缘，&nbsp;&nbsp;&nbsp;&nbsp; 宜各共求之。</p>
            <p class="STYLE8">&nbsp;&nbsp;&nbsp;&nbsp;为大德天生，&nbsp;&nbsp;&nbsp;&nbsp; 为佛出世间，&nbsp;&nbsp;&nbsp;&nbsp;   而此大光明、&nbsp;&nbsp;&nbsp;&nbsp; 遍照于十方。</p>
            <p class="STYLE8">&nbsp;&nbsp;&nbsp;&nbsp;尔时五百万亿国土诸梵天王，与宫殿俱，各以衣，盛诸天华，共诣西方、推寻是相。见大通智胜如来、处于道场菩提树下，坐师子座，诸天、龙王、乾闼婆、紧那罗、摩侯罗伽、人非人、等，恭敬围绕，及见十六王子、请佛转法轮。</p>
            <p class="STYLE8">&nbsp;&nbsp;&nbsp;&nbsp;即时诸梵天王头面礼佛，绕百千匝，即以天华而散佛上。其所散华、如须弥山，并以供养佛菩提树，其菩提树、高十由旬，华供养已，各以宫殿奉上彼佛，而作是言：‘惟见哀愍，饶益我等，所献宫殿，愿垂纳受。'时诸梵天王、即于佛前，一心同声、以偈颂曰：</p>
            <p class="STYLE8">&nbsp;&nbsp;&nbsp;&nbsp;世尊甚稀有，&nbsp;&nbsp;&nbsp;&nbsp; 难可得值遇，&nbsp;&nbsp;&nbsp;&nbsp;   具无量功德，&nbsp;&nbsp;&nbsp;&nbsp; 能救护一切。</p>
            <p class="STYLE8">&nbsp;&nbsp;&nbsp;&nbsp;天人之大师，&nbsp;&nbsp;&nbsp;&nbsp; 哀愍于世间，&nbsp;&nbsp;&nbsp;&nbsp;   十方诸众生，&nbsp;&nbsp;&nbsp;&nbsp; 普皆蒙饶益。</p>
            <p class="STYLE8">&nbsp;&nbsp;&nbsp;&nbsp;我等所从来、&nbsp;&nbsp;&nbsp;&nbsp; 五百万亿国，&nbsp;&nbsp;&nbsp;&nbsp;   舍深禅定乐，&nbsp;&nbsp;&nbsp;&nbsp; 为供养佛故。</p>
            <p class="STYLE8">&nbsp;&nbsp;&nbsp;&nbsp;我等先世福，&nbsp;&nbsp;&nbsp;&nbsp; 宫殿甚严饰，&nbsp;&nbsp;&nbsp;&nbsp;   今以奉世尊，&nbsp;&nbsp;&nbsp;&nbsp; 唯愿哀纳受。</p>
            <p class="STYLE8">&nbsp;&nbsp;&nbsp;&nbsp;尔时诸梵天王、偈赞佛已，各作是言：‘惟愿世尊转于法轮，度脱众生，开涅道。'时诸梵天王、一心同声、而说偈言：</p>
            <p class="STYLE8">&nbsp;&nbsp;&nbsp;&nbsp;世雄两足尊，&nbsp;&nbsp;&nbsp;&nbsp; 惟愿演说法，&nbsp;&nbsp;&nbsp;&nbsp;   以大慈悲力、&nbsp;&nbsp;&nbsp;&nbsp; 度苦恼众生。</p>
            <p class="STYLE8">&nbsp;&nbsp;&nbsp;&nbsp;尔时大通智胜如来，默然许之。</p>
            <p class="STYLE8">&nbsp;&nbsp;&nbsp;&nbsp;又诸比丘，东南方五百万亿国土、诸大梵王，各自见宫殿光明照曜，昔所未有。欢喜踊跃，生稀有心，即各相诣，共议此事。时彼众中、有一大梵天王，名曰大悲，为诸梵众而说偈言：</p>
            <p class="STYLE8">&nbsp;&nbsp;&nbsp;&nbsp;是事何因缘、&nbsp;&nbsp;&nbsp;&nbsp; 而现如此相，&nbsp;&nbsp;&nbsp;&nbsp;   我等诸宫殿，&nbsp;&nbsp;&nbsp;&nbsp; 光明昔未有。</p>
            <p class="STYLE8">&nbsp;&nbsp;&nbsp;&nbsp;为大德天生，&nbsp;&nbsp;&nbsp;&nbsp; 为佛出世间，&nbsp;&nbsp;&nbsp;&nbsp;   未曾见此相，&nbsp;&nbsp;&nbsp;&nbsp; 当共一心求。</p>
            <p class="STYLE8">&nbsp;&nbsp;&nbsp;&nbsp;过千万亿土，&nbsp;&nbsp;&nbsp;&nbsp; 寻光共推之，&nbsp;&nbsp;&nbsp;&nbsp;   多是佛出世，&nbsp;&nbsp;&nbsp;&nbsp; 度脱苦众生。</p>
            <p class="STYLE8">&nbsp;&nbsp;&nbsp;&nbsp;尔时五百万亿诸梵天王、与宫殿俱，各以衣盛诸天华，共诣西北方、推寻是相。见大通智胜如来、处于道场菩提树下，坐师子座，诸天、龙王、乾闼婆、紧那罗、摩侯罗伽、人非人、等，恭敬围绕，及见十六王子、请佛转法轮。</p>
            <p class="STYLE8">&nbsp;&nbsp;&nbsp;&nbsp;时诸梵天王头面礼佛，绕百千匝，即以天华而散佛上。所散之华、如须弥山，并以供养佛菩提树。华供养已，各以宫殿奉上彼佛，而作是言：‘惟见哀愍，饶益我等，所献宫殿，愿垂纳受。'尔时诸梵天王、即于佛前，一心同声、以偈颂曰：</p>
            <p class="STYLE8">&nbsp;&nbsp;&nbsp;&nbsp;圣主天中王，&nbsp;&nbsp;&nbsp;&nbsp; 迦陵频伽声，&nbsp;&nbsp;&nbsp;&nbsp;   哀愍众生者，&nbsp;&nbsp;&nbsp;&nbsp; 我等今敬礼。</p>
            <p class="STYLE8">&nbsp;&nbsp;&nbsp;&nbsp;世尊甚稀有，&nbsp;&nbsp;&nbsp;&nbsp; 久远乃一现，&nbsp;&nbsp;&nbsp;&nbsp;   一百八十劫、&nbsp;&nbsp;&nbsp;&nbsp; 空过无有佛，</p>
            <p class="STYLE8">&nbsp;&nbsp;&nbsp;&nbsp;三恶道充满，&nbsp;&nbsp;&nbsp;&nbsp; 诸天众减少，&nbsp;&nbsp;&nbsp;&nbsp;   今佛出于世，&nbsp;&nbsp;&nbsp;&nbsp; 为众生作眼，</p>
            <p class="STYLE8">&nbsp;&nbsp;&nbsp;&nbsp;世间所归趋，&nbsp;&nbsp;&nbsp;&nbsp; 救护于一切，&nbsp;&nbsp;&nbsp;&nbsp;   为众生之父，&nbsp;&nbsp;&nbsp;&nbsp; 哀愍饶益者。</p>
            <p class="STYLE8">&nbsp;&nbsp;&nbsp;&nbsp;我等宿福庆，&nbsp;&nbsp;&nbsp;&nbsp; 今得值世尊。</p>
            <p class="STYLE8">&nbsp;&nbsp;&nbsp;&nbsp;尔时诸梵天王、偈赞佛已，各作是言：‘惟愿世尊哀愍一切，转于法轮，度脱众生。'时诸梵天王、一心同声、而说偈言：</p>
            <p class="STYLE8">&nbsp;&nbsp;&nbsp;&nbsp;大圣转法轮，&nbsp;&nbsp;&nbsp;&nbsp; 显示诸法相，&nbsp;&nbsp;&nbsp;&nbsp;   度苦恼众生，&nbsp;&nbsp;&nbsp;&nbsp;令得大欢喜。</p>
            <p class="STYLE8">&nbsp;&nbsp;&nbsp;&nbsp;众生闻此法，&nbsp;&nbsp;&nbsp;&nbsp; 得道若生天，&nbsp;&nbsp;&nbsp;&nbsp;   诸恶道减少，&nbsp;&nbsp;&nbsp;&nbsp; 忍善者增益。</p>
            <p class="STYLE8">&nbsp;&nbsp;&nbsp;&nbsp;尔时大通智胜如来默然许之。</p>
            <p class="STYLE8">&nbsp;&nbsp;&nbsp;&nbsp;又、诸比丘，南方五百万亿国土、诸大梵王，各自见宫殿光明照曜，昔所未有。欢喜踊跃，生稀有心，即各相诣，共议此事：‘以何因缘，我等宫殿有此光曜？'时彼众中、有一大梵天王，名曰妙法，为诸梵众、而说偈言：</p>
            <p class="STYLE8">&nbsp;&nbsp;&nbsp;&nbsp;我等诸宫殿，&nbsp;&nbsp;&nbsp;&nbsp; 光明甚威曜，&nbsp;&nbsp;&nbsp;&nbsp;   此非无因缘，&nbsp;&nbsp;&nbsp;&nbsp; 是相宜求之。</p>
            <p class="STYLE8">&nbsp;&nbsp;&nbsp;&nbsp;过于百千劫，&nbsp;&nbsp;&nbsp;&nbsp; 未曾见是相，&nbsp;&nbsp;&nbsp;&nbsp;   为大德天生，&nbsp;&nbsp;&nbsp;&nbsp; 为佛出世间。</p>
            <p class="STYLE8">&nbsp;&nbsp;&nbsp;&nbsp;尔时五百万亿诸梵天王、与宫殿俱，各以衣盛诸天华，共诣北方、推寻是相。见大通智胜如来、处于道场菩提树下，坐师子座，诸天、龙王、乾闼婆、紧那罗、摩侯罗伽、人非人、等，恭敬围绕，及见十六王子请佛转法轮。</p>
            <p class="STYLE8">&nbsp;&nbsp;&nbsp;&nbsp;时诸梵天王、头面礼佛，绕百千匝，即以天华而散佛上。所散之华、如须弥山，并以供养佛菩提树。华供养已，各以宫殿、奉上彼佛，而作是言：‘惟见哀愍、饶益我等，所献宫殿，愿垂纳受。'尔时诸梵天王，即于佛前、一心同声、以偈颂曰：</p>
            <p class="STYLE8">&nbsp;&nbsp;&nbsp;&nbsp;世尊甚难见，&nbsp;&nbsp;&nbsp;&nbsp; 破诸烦恼者，&nbsp;&nbsp;&nbsp;&nbsp;   过百三十劫 ，&nbsp;&nbsp;&nbsp;&nbsp;今乃得一见。</p>
            <p class="STYLE8">&nbsp;&nbsp;&nbsp;&nbsp;诸饥渴众生，&nbsp;&nbsp;&nbsp;&nbsp; 以法雨充满，&nbsp;&nbsp;&nbsp;&nbsp;   昔所未曾睹、 &nbsp;&nbsp;&nbsp;&nbsp;无量智慧者，</p>
            <p class="STYLE8">&nbsp;&nbsp;&nbsp;&nbsp;如优昙钵华，&nbsp;&nbsp;&nbsp;&nbsp; 今日乃值遇。&nbsp;&nbsp;&nbsp;&nbsp;   我等诸宫殿，&nbsp;&nbsp;&nbsp;&nbsp; 蒙光故严饰，</p>
            <p class="STYLE8">&nbsp;&nbsp;&nbsp;&nbsp;世尊大慈愍，&nbsp;&nbsp;&nbsp;&nbsp; 惟愿垂纳受。</p>
            <p class="STYLE8">&nbsp;&nbsp;&nbsp;&nbsp;尔时诸梵天王、偈赞佛已，各作是言：‘惟愿世尊转于法轮，令一切世间、诸天、魔、梵、沙门、婆罗门，皆获安隐、而得度脱。'时诸梵天王，一心同声、以偈颂曰：</p>
            <p class="STYLE8">&nbsp;&nbsp;&nbsp;&nbsp;惟愿天人尊、&nbsp;&nbsp;&nbsp;&nbsp; 转无上法轮，&nbsp;&nbsp;&nbsp;&nbsp;   击于大法鼓，&nbsp;&nbsp;&nbsp;&nbsp; 而吹大法螺，</p>
            <p class="STYLE8">&nbsp;&nbsp;&nbsp;&nbsp;普雨大法雨，&nbsp;&nbsp;&nbsp;&nbsp; 度无量众生。&nbsp;&nbsp;&nbsp;&nbsp;   我等咸归请，&nbsp;&nbsp;&nbsp;&nbsp; 当演深远音。</p>
            <p class="STYLE8">&nbsp;&nbsp;&nbsp;&nbsp;尔时大通智胜如来默然许之。西南方、乃至下方，亦复如是。</p>
            <p class="STYLE8">&nbsp;&nbsp;&nbsp;&nbsp;尔时上方五百万亿国土、诸大梵王，皆悉自睹所止宫殿、光明威曜，昔所未有。欢喜踊跃，生稀有心，即各相诣，共议此事：‘以何因缘，我等宫殿，有斯光明？'时彼众中、有一大梵天王，名曰尸弃，为诸梵众而说偈言：</p>
            <p class="STYLE8">&nbsp;&nbsp;&nbsp;&nbsp;今以何因缘，&nbsp;&nbsp;&nbsp;&nbsp; 我等诸宫殿、&nbsp;&nbsp;&nbsp;&nbsp;   威德光明曜，&nbsp;&nbsp;&nbsp;&nbsp; 严饰未曾有。</p>
            <p class="STYLE8">&nbsp;&nbsp;&nbsp;&nbsp;如是之妙相，&nbsp;&nbsp;&nbsp;&nbsp; 昔所未闻见，&nbsp;&nbsp;&nbsp;&nbsp;   为大德天生，&nbsp;&nbsp;&nbsp;&nbsp; 为佛出世间。</p>
            <p class="STYLE8">&nbsp;&nbsp;&nbsp;&nbsp;尔时五百万亿诸梵天王、与宫殿俱，各以衣盛诸天华，共诣下方、推寻是相。见大通智胜如来、处于道场菩提树下，坐师子座，诸天、龙王、乾闼婆、紧那罗、摩侯罗伽、人非人、等，恭敬围绕，及见十六王子请佛转法轮。</p>
            <p class="STYLE8">&nbsp;&nbsp;&nbsp;&nbsp;时诸梵天王头面礼佛，绕百千匝，即以天华而散佛上。所散之华、如须弥山，并以供养佛菩提树。华供养已，各以宫殿、奉上彼佛，而作是言：‘惟见哀愍、饶益我等，所献宫殿，愿垂纳受。'时诸梵天王，即于佛前、一心同声、以偈颂曰：</p>
            <p class="STYLE8">&nbsp;&nbsp;&nbsp;&nbsp;善哉见诸佛，&nbsp;&nbsp;&nbsp;&nbsp; 救世之圣尊，&nbsp;&nbsp;&nbsp;&nbsp;   能于三界狱，&nbsp;&nbsp;&nbsp;&nbsp; 勉出诸众生。</p>
            <p class="STYLE8">&nbsp;&nbsp;&nbsp;&nbsp;普智天人尊，&nbsp;&nbsp;&nbsp;&nbsp; 哀愍群萌类，&nbsp;&nbsp;&nbsp;&nbsp;   能开甘露门，&nbsp;&nbsp;&nbsp;&nbsp; 广度于一切。</p>
            <p class="STYLE8">&nbsp;&nbsp;&nbsp;&nbsp;于昔无量劫，&nbsp;&nbsp;&nbsp;&nbsp; 空过无有佛，&nbsp;&nbsp;&nbsp;&nbsp;   世尊未出时，&nbsp;&nbsp;&nbsp;&nbsp; 十方常暗冥，</p>
            <p class="STYLE8">&nbsp;&nbsp;&nbsp;&nbsp;三恶道增长，&nbsp;&nbsp;&nbsp;&nbsp; 阿修罗亦盛，&nbsp;&nbsp;&nbsp;&nbsp;   诸天众转减，&nbsp;&nbsp;&nbsp;&nbsp;死多堕恶道。</p>
            <p class="STYLE8">&nbsp;&nbsp;&nbsp;&nbsp;不从佛闻法，&nbsp;&nbsp;&nbsp;&nbsp; 常行不善事，&nbsp;&nbsp;&nbsp;&nbsp;   色力及智慧，&nbsp;&nbsp;&nbsp;&nbsp; 斯等皆减少，</p>
            <p class="STYLE8">&nbsp;&nbsp;&nbsp;&nbsp;罪业因缘故，&nbsp;&nbsp;&nbsp;&nbsp; 失乐及乐想，&nbsp;&nbsp;&nbsp;&nbsp;   住于邪见法，&nbsp;&nbsp;&nbsp;&nbsp; 不识善仪则，</p>
            <p class="STYLE8">&nbsp;&nbsp;&nbsp;&nbsp;不蒙佛所化，&nbsp;&nbsp;&nbsp;&nbsp; 常堕于恶道。&nbsp;&nbsp;&nbsp;&nbsp;   佛为世间眼，&nbsp;&nbsp;&nbsp;&nbsp; 久远时乃出，</p>
            <p class="STYLE8">&nbsp;&nbsp;&nbsp;&nbsp;哀愍诸众生，&nbsp;&nbsp;&nbsp;&nbsp; 故现于世间。&nbsp;&nbsp;&nbsp;&nbsp;   超出成正觉，&nbsp;&nbsp;&nbsp;&nbsp; 我等甚欣庆，</p>
            <p class="STYLE8">&nbsp;&nbsp;&nbsp;&nbsp;及余一切众，&nbsp;&nbsp;&nbsp;&nbsp; 喜叹未曾有。&nbsp;&nbsp;&nbsp;&nbsp;   我等诸宫殿，&nbsp;&nbsp;&nbsp;&nbsp; 蒙光故严饰，</p>
            <p class="STYLE8">&nbsp;&nbsp;&nbsp;&nbsp;今以奉世尊，&nbsp;&nbsp;&nbsp;&nbsp; 惟垂哀纳受。&nbsp;&nbsp;&nbsp;&nbsp;   愿以此功德，&nbsp;&nbsp;&nbsp;&nbsp; 普及于一切，</p>
            <p class="STYLE8">&nbsp;&nbsp;&nbsp;&nbsp;我等与众生、&nbsp;&nbsp;&nbsp;&nbsp; 皆共成佛道。</p>
            <p class="STYLE8">&nbsp;&nbsp;&nbsp;&nbsp;尔时五百万亿诸梵天王、偈赞佛已，各白佛言：‘惟愿世尊转于法轮，多所安隐，多所度脱。'时诸梵天王而说偈言：</p>
            <p class="STYLE8">&nbsp;&nbsp;&nbsp;&nbsp;世尊转法轮，&nbsp;&nbsp;&nbsp;&nbsp; 击甘露法鼓，&nbsp;&nbsp;&nbsp;&nbsp;   度苦恼众生，&nbsp;&nbsp;&nbsp;&nbsp; 开示涅道。</p>
            <p class="STYLE8">&nbsp;&nbsp;&nbsp;&nbsp;惟愿受我请，&nbsp;&nbsp;&nbsp;&nbsp; 以大微妙音，&nbsp;&nbsp;&nbsp;&nbsp;   哀愍而敷演、&nbsp;&nbsp;&nbsp;&nbsp; 无量劫集法。</p>
            <p class="STYLE8">&nbsp;&nbsp;&nbsp;&nbsp;尔时大通智胜如来、受十方诸梵天王、及十六王子请，即时三转十二行法轮，若沙门、婆罗门，若天、魔、梵、及余世间所不能转，谓是苦，是苦集，是苦灭，是苦灭道。及广说十二因缘法，无明缘行，行缘识，识缘名色，名色缘六入，六入缘触，触缘受，受缘爱，爱缘取，取缘有，有缘生，生缘老死忧悲苦恼。无明灭、则行灭，行灭、则识灭，识灭、则名色灭，名色灭、则六入灭，六入灭、则触灭，触灭、则受灭，受灭、则爱灭，爱灭、则取灭，取灭、则有灭，有灭、则生灭，生灭、则老死忧悲苦恼灭。</p>
            <p class="STYLE8">&nbsp;&nbsp;&nbsp;&nbsp;佛于天人大众之中、说是法时，六百万亿那由他人，以不受一切法故，而于诸漏、心得解脱，皆得深妙禅定，三明、六通，具八解脱。第二第三第四说法时，千万亿恒河沙那由他等众生，亦以不受一切法故，而于诸漏、心得解脱。从是已后，诸声闻众、无量无边不可称数。</p>
            <p class="STYLE8">&nbsp;&nbsp;&nbsp;&nbsp;尔时十六王子、皆以童子出家、而为沙弥，诸根通利，智慧明了，已曾供养百千万亿诸佛，净修梵行，求阿耨多罗三藐三菩提。俱白佛言：‘世尊，是诸无量千万亿大德声闻，皆已成就，世尊，亦当为我等说阿耨多罗三藐三菩提法，我等闻已，皆共修学。世尊，我等志愿如来知见，深心所念，佛自证知。'尔时转轮圣王所将众中、八万亿人，见十六王子出家，亦求出家。王即听许。</p>
            <p class="STYLE8">&nbsp;&nbsp;&nbsp;&nbsp;尔时彼佛受沙弥请，过二万劫已，乃于四众之中、说是大乘经，名妙法莲华、教菩萨法、佛所护念。说是经已，十六沙弥为阿耨多罗三藐三菩提故，皆共受持，讽诵通利。说是经时，十六菩萨沙弥皆悉信受，声闻众中、亦有信解，其余众生、千万亿种，皆生疑惑。佛说是经，于八千劫、未曾休废，说此经已，即入静室，住于禅定、八万四千劫。是时十六菩萨沙弥、知佛入室、寂然禅定，各升法座，亦于八万四千劫、为四部众、广说分别妙法华经，一一皆度六百万亿那由他恒河沙等众生，示教、利喜，令发阿耨多罗三藐三菩提心。</p>
            <p class="STYLE8">&nbsp;&nbsp;&nbsp;&nbsp;大通智胜佛过八万四千劫已，从三昧起，往诣法座、安详而坐，普告大众：‘是十六菩萨沙弥、甚为稀有，诸根通利，智慧明了，已曾供养无量千万亿数诸佛。于诸佛所，常修梵行，受持佛智，开示众生、令入其中。汝等皆当数数亲近而供养之。所以者何。若声闻、辟支佛、及诸菩萨，能信是十六菩萨所说经法、受持不毁者，是人皆当得阿耨多罗三藐三菩提、如来之慧。'</p>
            <p class="STYLE8">&nbsp;&nbsp;&nbsp;&nbsp;佛告诸比丘：‘是十六菩萨、常乐说是妙法莲华经，一一菩萨，所化六百万亿那由他恒河沙等众生，世世所生、与菩萨俱，从其闻法，悉皆信解，以此因缘，得值四百万亿诸佛世尊，于今不尽。'</p>
            <p class="STYLE8">&nbsp;&nbsp;&nbsp;&nbsp;‘诸比丘，我今语汝，彼佛弟子十六沙弥，今皆得阿耨多罗三藐三菩提，于十方国土、现在说法，有无量百千万亿菩萨、声闻、以为眷属。其二沙弥，东方作佛，一名阿<img height="16" src="image001.gif" width="16" align="absmiddle" />，在欢喜国，二名须弥顶。东南方二佛，一名师子音，二名师子相。南方二佛，一名虚空住，二名常灭。西南方二佛，一名帝相，二名梵相。西方二佛，一名阿弥陀，二名度一切世间苦恼。西北方二佛，一名多摩罗跋钐聪闵裢ǎ二名须弥相。北方二佛，一名云自在，二名云自在王。东北方佛、名坏一切世间怖畏，第十六、我释迦牟尼佛，于娑婆国土、成阿耨多罗三藐三菩提。'</p>
            <p class="STYLE8">&nbsp;&nbsp;&nbsp;&nbsp;‘诸比丘，我等为沙弥时，各各教化无量百千万亿恒河沙等众生，从我闻法，为阿耨多罗三藐三菩提。此诸众生，于今有住声闻地者，我常教化阿耨多罗三藐三菩提，是诸人等，应以是法、渐入佛道。所以者何。如来智慧，难信难解。尔时所化无量恒河沙等众生者，汝等诸比丘、及我灭度后、未来世中声闻弟子是也。我灭度后，复有弟子、不闻是经，不知不觉菩萨所行，自于所得功德、生灭度想，当入涅。我于余国作佛，更有异名，是人虽生灭度之想、入于涅，而于彼土、求佛智慧，得闻是经，惟以佛乘而得灭度，更无余乘，除诸如来方便说法。'</p>
            <p class="STYLE8">&nbsp;&nbsp;&nbsp;&nbsp;‘诸比丘，若如来自知涅时到，众又清净，信解坚固，了达空法，深入禅定，便集诸菩萨及声闻众，为说是经。世间无有二乘而得灭度，惟一佛乘得灭度耳。比丘当知，如来方便、深入众生之性，如其志乐小法，深著五欲，为是等故、说于涅，是人若闻，则便信受。'</p>
            <p class="STYLE8">&nbsp;&nbsp;&nbsp;&nbsp;‘譬如五百由旬险难恶道，旷绝无人、怖畏之处，若有多众，欲过此道、至珍宝处。有一导师，聪慧明达，善知险道通塞之相，将导众人，欲过此难。所将人众、中路懈退，白导师言：“我等疲极、而复怖畏，不能复进，前路犹远，今欲退还。”导师多诸方便、而作是念，此等可愍，云何舍大珍宝而欲退还。作是念已，以方便力，于险道中，过三百由旬、化作一城。告众人言：“汝等勿怖，莫得退还。今此大城，可于中止，随意所作，若入是城，快得安隐。若能前至宝所，亦可得去。”是时疲极之众、心大欢喜，叹未曾有：“我等今者、免斯恶道，快得安隐。”于是众人前入化城，生已度想，生安隐想。尔时导师，知此人众既得止息，无复疲倦。即灭化城，语众人言：“汝等去来，宝处在近。向者大城，我所化作、为止息耳。”'</p>
            <p class="STYLE8">&nbsp;&nbsp;&nbsp;&nbsp;‘诸比丘，如来亦复如是，今为汝等作大导师，知诸生死烦恼恶道、险难长远，应去应度。若众生但闻一佛乘者，则不欲见佛，不欲亲近，便作是念：“佛道长远，久受勤苦、乃可得成。”佛知是心、怯弱下劣，以方便力，而于中道为止息故，说二涅。若众生住于二地，如来尔时即便为说：“汝等所作未办，汝所住地、近于佛慧，当观察筹量所得涅、非真实也。但是如来方便之力，于一佛乘、分别说三。”如彼导师、为止息故，化作大城。既知息已，而告之言：“宝处在近，此城非实，我化作耳。”'</p>
            <p class="STYLE8">&nbsp;&nbsp;&nbsp;&nbsp;尔时世尊欲重宣此义，而说偈言：</p>
            <p class="STYLE8">&nbsp;&nbsp;&nbsp;&nbsp;大通智胜佛，&nbsp;&nbsp;&nbsp;&nbsp; 十劫坐道场，&nbsp;&nbsp;&nbsp;&nbsp;   佛法不现前，&nbsp;&nbsp;&nbsp;&nbsp; 不得成佛道。</p>
            <p class="STYLE8">&nbsp;&nbsp;&nbsp;&nbsp;诸天神龙王、&nbsp;&nbsp;&nbsp;&nbsp; 阿修罗众等，&nbsp;&nbsp;&nbsp;&nbsp;   常雨于天华，&nbsp;&nbsp;&nbsp;&nbsp; 以供养彼佛，</p>
            <p class="STYLE8">&nbsp;&nbsp;&nbsp;&nbsp;诸天击天鼓，&nbsp;&nbsp;&nbsp;&nbsp; 并作众伎乐，&nbsp;&nbsp;&nbsp;&nbsp;   香风吹萎华，&nbsp;&nbsp;&nbsp;&nbsp; 更雨新好者。</p>
            <p class="STYLE8">&nbsp;&nbsp;&nbsp;&nbsp;过十小劫已，&nbsp;&nbsp;&nbsp;&nbsp; 乃得成佛道，&nbsp;&nbsp;&nbsp;&nbsp;   诸天及世人，&nbsp;&nbsp;&nbsp;&nbsp; 心皆怀踊跃。</p>
            <p class="STYLE8">&nbsp;&nbsp;&nbsp;&nbsp;彼佛十六子，&nbsp;&nbsp;&nbsp;&nbsp; 皆与其眷属、&nbsp;&nbsp;&nbsp;&nbsp;   千万亿围绕，&nbsp;&nbsp;&nbsp;&nbsp; 俱行至佛所，</p>
            <p class="STYLE8">&nbsp;&nbsp;&nbsp;&nbsp;头面礼佛足，&nbsp;&nbsp;&nbsp;&nbsp; 而请转法轮。&nbsp;&nbsp;&nbsp;&nbsp;   圣师子法雨，&nbsp;&nbsp;&nbsp;&nbsp; 充我及一切，</p>
            <p class="STYLE8">&nbsp;&nbsp;&nbsp;&nbsp;世尊甚难值，&nbsp;&nbsp;&nbsp;&nbsp; 久远时一现，   &nbsp;&nbsp;&nbsp;&nbsp;为觉悟群生，&nbsp;&nbsp;&nbsp;&nbsp; 震动于一切。</p>
            <p class="STYLE8">&nbsp;&nbsp;&nbsp;&nbsp;东方诸世界、&nbsp;&nbsp;&nbsp;&nbsp; 五百万亿国，&nbsp;&nbsp;&nbsp;&nbsp;   梵宫殿光曜，&nbsp;&nbsp;&nbsp;&nbsp; 昔所未曾有。</p>
            <p class="STYLE8">&nbsp;&nbsp;&nbsp;&nbsp;诸梵见此相，&nbsp;&nbsp;&nbsp;&nbsp; 寻来至佛所，&nbsp;&nbsp;&nbsp;&nbsp;   散花以供养，&nbsp;&nbsp;&nbsp;&nbsp; 并奉上宫殿，</p>
            <p class="STYLE8">&nbsp;&nbsp;&nbsp;&nbsp;请佛转法轮，&nbsp;&nbsp;&nbsp;&nbsp; 以偈而赞叹。&nbsp;&nbsp;&nbsp;&nbsp;   佛知时未至，&nbsp;&nbsp;&nbsp;&nbsp; 受请默然坐。</p>
            <p class="STYLE8">&nbsp;&nbsp;&nbsp;&nbsp;三方及四维、&nbsp;&nbsp;&nbsp;&nbsp; 上下亦复尔，&nbsp;&nbsp;&nbsp;&nbsp;   散华奉宫殿，&nbsp;&nbsp;&nbsp;&nbsp; 请佛转法轮，</p>
            <p class="STYLE8">&nbsp;&nbsp;&nbsp;&nbsp;世尊甚难值，&nbsp;&nbsp;&nbsp;&nbsp; 愿以大慈悲、&nbsp;&nbsp;&nbsp;&nbsp;   广开甘露门，&nbsp;&nbsp;&nbsp;&nbsp; 转无上法轮。</p>
            <p class="STYLE8">&nbsp;&nbsp;&nbsp;&nbsp;无量慧世尊，&nbsp;&nbsp;&nbsp;&nbsp; 受彼众人请，&nbsp;&nbsp;&nbsp;&nbsp;   为宣种种法，&nbsp;&nbsp;&nbsp;&nbsp; 四谛十二缘，</p>
            <p class="STYLE8">&nbsp;&nbsp;&nbsp;&nbsp;无明至老死、&nbsp;&nbsp;&nbsp;&nbsp; 皆从生缘有。&nbsp;&nbsp;&nbsp;&nbsp;   如是众过患，&nbsp;&nbsp;&nbsp;&nbsp; 汝等应当知。</p>
            <p class="STYLE8">&nbsp;&nbsp;&nbsp;&nbsp;宣畅是法时，&nbsp;&nbsp;&nbsp;&nbsp; 六百万亿垓、&nbsp;&nbsp;&nbsp;&nbsp;   得尽诸苦际，&nbsp;&nbsp;&nbsp;&nbsp; 皆成阿罗汉。</p>
            <p class="STYLE8">&nbsp;&nbsp;&nbsp;&nbsp;第二说法时，&nbsp;&nbsp;&nbsp;&nbsp; 千万恒沙众，&nbsp;&nbsp;&nbsp;&nbsp;   于诸法不受，&nbsp;&nbsp;&nbsp;&nbsp; 亦得阿罗汉。</p>
            <p class="STYLE8">&nbsp;&nbsp;&nbsp;&nbsp;从是后得道，&nbsp;&nbsp;&nbsp;&nbsp; 其数无有量，&nbsp;&nbsp;&nbsp;&nbsp;   万亿劫算数、&nbsp;&nbsp;&nbsp;&nbsp; 不能得其边。</p>
            <p class="STYLE8">&nbsp;&nbsp;&nbsp;&nbsp;时十六王子、&nbsp;&nbsp;&nbsp;&nbsp; 出家作沙弥，&nbsp;&nbsp;&nbsp;&nbsp;   皆共请彼佛、&nbsp;&nbsp;&nbsp;&nbsp; 演说大乘法。</p>
            <p class="STYLE8">&nbsp;&nbsp;&nbsp;&nbsp;我等及营从，&nbsp;&nbsp;&nbsp;&nbsp; 皆当成佛道，&nbsp;&nbsp;&nbsp;&nbsp;   愿得如世尊、&nbsp;&nbsp;&nbsp;&nbsp; 慧眼第一净。</p>
            <p class="STYLE8">&nbsp;&nbsp;&nbsp;&nbsp;佛知童子心，&nbsp;&nbsp;&nbsp;&nbsp; 宿世之所行，&nbsp;&nbsp;&nbsp;&nbsp;   以无量因缘、&nbsp;&nbsp;&nbsp;&nbsp; 种种诸譬喻，</p>
            <p class="STYLE8">&nbsp;&nbsp;&nbsp;&nbsp;说六波罗蜜、&nbsp;&nbsp;&nbsp;&nbsp; 及诸神通事。&nbsp;&nbsp;&nbsp;&nbsp;   分别真实法、&nbsp;&nbsp;&nbsp;&nbsp; 菩萨所行道，</p>
            <p class="STYLE8">&nbsp;&nbsp;&nbsp;&nbsp;说是法华经，&nbsp;&nbsp;&nbsp;&nbsp; 如恒河沙偈。&nbsp;&nbsp;&nbsp;&nbsp;   彼佛说经已，&nbsp;&nbsp;&nbsp;&nbsp; 静室入禅定，</p>
            <p class="STYLE8">&nbsp;&nbsp;&nbsp;&nbsp;一心一处坐、&nbsp;&nbsp;&nbsp;&nbsp; 八万四千劫。&nbsp;&nbsp;&nbsp;&nbsp;   是诸沙弥等，&nbsp;&nbsp;&nbsp;&nbsp; 知佛禅未出，</p>
            <p class="STYLE8">&nbsp;&nbsp;&nbsp;&nbsp;为无量亿众、&nbsp;&nbsp;&nbsp;&nbsp; 说佛无上慧，&nbsp;&nbsp;&nbsp;&nbsp;   各各坐法座，&nbsp;&nbsp;&nbsp;&nbsp; 说是大乘经，</p>
            <p class="STYLE8">&nbsp;&nbsp;&nbsp;&nbsp;于佛宴寂后，&nbsp;&nbsp;&nbsp;&nbsp; 宣扬助法化。&nbsp;&nbsp;&nbsp;&nbsp;   一一沙弥等、&nbsp;&nbsp;&nbsp;&nbsp; 所度诸众生，</p>
            <p class="STYLE8">&nbsp;&nbsp;&nbsp;&nbsp;有六百万亿，&nbsp;&nbsp;&nbsp;&nbsp; 恒河沙等众。&nbsp;&nbsp;&nbsp;&nbsp;   彼佛灭度后，&nbsp;&nbsp;&nbsp;&nbsp; 是诸闻法者，</p>
            <p class="STYLE8">&nbsp;&nbsp;&nbsp;&nbsp;在在诸佛土、&nbsp;&nbsp;&nbsp;&nbsp; 常与师俱生。&nbsp;&nbsp;&nbsp;&nbsp;   是十六沙弥，&nbsp;&nbsp;&nbsp;&nbsp; 具足行佛道，</p>
            <p class="STYLE8">&nbsp;&nbsp;&nbsp;&nbsp;今现在十方，&nbsp;&nbsp;&nbsp;&nbsp;各得成正觉。&nbsp;&nbsp;&nbsp;&nbsp;   尔时闻法者，&nbsp;&nbsp;&nbsp;&nbsp; 各在诸佛所，</p>
            <p class="STYLE8">&nbsp;&nbsp;&nbsp;&nbsp;其有住声闻，&nbsp;&nbsp;&nbsp;&nbsp; 渐教以佛道。&nbsp;&nbsp;&nbsp;&nbsp;   我在十六数，&nbsp;&nbsp;&nbsp;&nbsp; 曾亦为汝说，</p>
            <p class="STYLE8">&nbsp;&nbsp;&nbsp;&nbsp;是故以方便、&nbsp;&nbsp;&nbsp;&nbsp; 引汝趋佛慧。&nbsp;&nbsp;&nbsp;&nbsp;   以是本因缘，&nbsp;&nbsp;&nbsp;&nbsp; 今说法华经，</p>
            <p class="STYLE8">&nbsp;&nbsp;&nbsp;&nbsp;令汝入佛道，&nbsp;&nbsp;&nbsp;&nbsp; 慎勿怀惊惧。&nbsp;&nbsp;&nbsp;&nbsp;   譬如险恶道，&nbsp;&nbsp;&nbsp;&nbsp; 迥绝多毒兽，</p>
            <p class="STYLE8">&nbsp;&nbsp;&nbsp;&nbsp;又复无水草，&nbsp;&nbsp;&nbsp;&nbsp; 人所怖畏处。&nbsp;&nbsp;&nbsp;&nbsp;   无数千万众、&nbsp;&nbsp;&nbsp;&nbsp; 欲过此险道，</p>
            <p class="STYLE8">&nbsp;&nbsp;&nbsp;&nbsp;其路甚旷远，&nbsp;&nbsp;&nbsp;&nbsp; 经五百由旬。&nbsp;&nbsp;&nbsp;&nbsp;   时有一导师，&nbsp;&nbsp;&nbsp;&nbsp; 强识有智慧，</p>
            <p class="STYLE8">&nbsp;&nbsp;&nbsp;&nbsp;明了心决定，&nbsp;&nbsp;&nbsp;&nbsp; 在险济众难。&nbsp;&nbsp;&nbsp;&nbsp;   众人皆疲倦、&nbsp;&nbsp;&nbsp;&nbsp; 而白导师言，</p>
            <p class="STYLE8">&nbsp;&nbsp;&nbsp;&nbsp;我等今顿乏，&nbsp;&nbsp;&nbsp;&nbsp; 于此欲退还。&nbsp;&nbsp;&nbsp;&nbsp;   导师作是念，&nbsp;&nbsp;&nbsp;&nbsp; 此辈甚可愍，</p>
            <p class="STYLE8">&nbsp;&nbsp;&nbsp;&nbsp;如何欲退还，&nbsp;&nbsp;&nbsp;&nbsp; 而失大珍宝。&nbsp;&nbsp;&nbsp;&nbsp;   寻时思方便，&nbsp;&nbsp;&nbsp;&nbsp; 当设神通力，</p>
            <p class="STYLE8">&nbsp;&nbsp;&nbsp;&nbsp;化作大城郭，&nbsp;&nbsp;&nbsp;&nbsp; 庄严诸舍宅，&nbsp;&nbsp;&nbsp;&nbsp;   周匝有园林、&nbsp;&nbsp;&nbsp;&nbsp; 渠流及浴池，</p>
            <p class="STYLE8">&nbsp;&nbsp;&nbsp;&nbsp;重门高楼阁，&nbsp;&nbsp;&nbsp;&nbsp; 男女皆充满。&nbsp;&nbsp;&nbsp;&nbsp;   即作是化已，&nbsp;&nbsp;&nbsp;&nbsp; 慰众言勿惧，</p>
            <p class="STYLE8">&nbsp;&nbsp;&nbsp;&nbsp;汝等入此城，&nbsp;&nbsp;&nbsp;&nbsp; 各可随所乐。&nbsp;&nbsp;&nbsp;&nbsp;   诸人既入城，&nbsp;&nbsp;&nbsp;&nbsp; 心皆大欢喜，</p>
            <p class="STYLE8">&nbsp;&nbsp;&nbsp;&nbsp;皆生安隐想，&nbsp;&nbsp;&nbsp;&nbsp; 自谓已得度。&nbsp;&nbsp;&nbsp;&nbsp;   导师知息已，&nbsp;&nbsp;&nbsp;&nbsp; 集众而告言，</p>
            <p class="STYLE8">&nbsp;&nbsp;&nbsp;&nbsp;汝等当前进，&nbsp;&nbsp;&nbsp;&nbsp; 此是化城耳。&nbsp;&nbsp;&nbsp;&nbsp;   我见汝疲极，&nbsp;&nbsp;&nbsp;&nbsp; 中路欲退还，</p>
            <p class="STYLE8">&nbsp;&nbsp;&nbsp;&nbsp;故以方便力、&nbsp;&nbsp;&nbsp;&nbsp; 权化作此城，&nbsp;&nbsp;&nbsp;&nbsp;   汝今勤精进，&nbsp;&nbsp;&nbsp;&nbsp; 当共至宝所。</p>
            <p class="STYLE8">&nbsp;&nbsp;&nbsp;&nbsp;我亦复如是，&nbsp;&nbsp;&nbsp;&nbsp; 为一切导师。&nbsp;&nbsp;&nbsp;&nbsp;   见诸求道者、&nbsp;&nbsp;&nbsp;&nbsp; 中路而懈废，</p>
            <p class="STYLE8">&nbsp;&nbsp;&nbsp;&nbsp;不能度生死、&nbsp;&nbsp;&nbsp;&nbsp; 烦恼诸险道。&nbsp;&nbsp;&nbsp;&nbsp;   故以方便力，&nbsp;&nbsp;&nbsp;&nbsp; 为息说涅，</p>
            <p class="STYLE8">&nbsp;&nbsp;&nbsp;&nbsp;言汝等苦灭，&nbsp;&nbsp;&nbsp;&nbsp; 所作皆已办。&nbsp;&nbsp;&nbsp;&nbsp;   既知到涅，&nbsp;&nbsp;&nbsp;&nbsp; 皆得阿罗汉，</p>
            <p class="STYLE8">&nbsp;&nbsp;&nbsp;&nbsp;尔乃集大众，&nbsp;&nbsp;&nbsp;&nbsp; 为说真实法。&nbsp;&nbsp;&nbsp;&nbsp;   诸佛方便力，&nbsp;&nbsp;&nbsp;&nbsp; 分别说三乘，</p>
            <p class="STYLE8">&nbsp;&nbsp;&nbsp;&nbsp;唯有一佛乘，&nbsp;&nbsp;&nbsp;&nbsp; 息处故说二。&nbsp;&nbsp;&nbsp;&nbsp;   今为汝说实，&nbsp;&nbsp;&nbsp;&nbsp; 汝所得非灭，</p>
            <p class="STYLE8">&nbsp;&nbsp;&nbsp;&nbsp;为佛一切智，&nbsp;&nbsp;&nbsp;&nbsp; 当发大精进。&nbsp;&nbsp;&nbsp;&nbsp;   汝证一切智，&nbsp;&nbsp;&nbsp;&nbsp; 十力等佛法，</p>
            <p class="STYLE8">&nbsp;&nbsp;&nbsp;&nbsp;具三十二相，&nbsp;&nbsp;&nbsp;&nbsp; 乃是真实灭。&nbsp;&nbsp;&nbsp;&nbsp;   诸佛之导师，&nbsp;&nbsp;&nbsp;&nbsp; 为息说涅，</p>
          <p class="STYLE8">&nbsp;&nbsp;&nbsp;&nbsp;既知是息已，&nbsp;&nbsp;&nbsp;&nbsp; 引入于佛慧。</p>          </td>
        </tr>
      </table>
      <table width="551" height="47" border="0" cellpadding="0" cellspacing="0">
        <tr>
          <td align="left"><p>&nbsp;&nbsp;&nbsp;&nbsp;&nbsp;</p></td>
        </tr>
      </table>
    </td>
  </tr>
</table>
<table width="769" height="74" border="0" align="center" cellpadding="0" cellspacing="0">
  <tr>
    <td height="74"><table width="743" height="36" border="0" align="center" cellpadding="0" cellspacing="0">
      <tr>
        <td height="20"><div align="center"><span class="style76">Powered by XUANHUAFB.COM2006-2014&nbsp;&nbsp;<a href="../../../index.html">宣化上人法宝网</a></span></div></td>
      </tr>
      <tr>
        <td height="20" align="center" valign="middle" class="style76"><span class="STYLE80"><a href="../../../index.html">http://www.xuanhuafb.com</a>&nbsp;&nbsp;</span>沪ICP备字06055257号&nbsp;本站资料&nbsp;&nbsp;欢迎转载&nbsp;&nbsp;随喜流通&nbsp;&nbsp;功德无量
          <script language="JavaScript" src="http://s46.cnzz.com/stat.php?id=1208095&amp;web_id=1208095&amp;show=pic" type="text/javascript" charset="gb2312"></script></td>
      </tr>
      <tr>
        <td height="20" align="center" valign="middle" class="style76">特别提示，网站资料仅供线上阅览，如需打印、印刷成书本，请事先作好校对，站内有部分可印刷文档下载。</td>
      </tr>
    </table></td>
  </tr>
</table>
</body>
</html>
