<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>佛说四十二章经浅释</title>
<style type="text/css">
<!--
.STYLE5 {
	font-size: 12px;
	color: #333333;
	font-family: "宋体";
	font-style: normal;
	line-height: 20px;
	font-weight: normal;
	font-variant: normal;
	text-transform: none;
}
.STYLE7 {font-size: 12px; color: #FF3300; }
a:link {
	color: #333333;
	text-decoration: none;
}
a:visited {
	color: #000066;
	text-decoration: none;
}
a:hover {
	color: #000066;
	text-decoration: none;
}
a:active {
	color: #000066;
	text-decoration: none;
}
.STYLE8 {font-size: 16px; color: #535397; font-family: "宋体"; font-style: normal; line-height: 25px; font-weight: normal; font-variant: normal; text-transform: none; }
.STYLE11 {font-size: 14}
.STYLE80 {color: #7475A0}
.style76 {font-size: 12px; color: #666666; }
-->
</style>
</head>

<body>
<table width="769" height="83" border="0" align="center" cellpadding="0" cellspacing="0">
  <tr>
    <td><img src="images/top.jpg" width="769" height="108" /></td>
  </tr>
</table>
<table width="769" height="598" border="0" align="center" cellpadding="3" cellspacing="1" bgcolor="#E2E2E0">
  <tr>
    <td width="180" height="596" align="center" valign="top" bgcolor="#FFFFFF"><table width="170" height="100" border="0" cellpadding="0" cellspacing="0">
      <tr>
        <td height="25">&nbsp;</td>
      </tr>
      <tr>
        <td align="center" class="STYLE5"><a href="ssrzj1.html">佛说四十二章经</a></td>
      </tr>
      <tr>
        <td align="center" class="STYLE5"><a href="ssrzj2.html">佛说四十二章经浅释一</a></td>
      </tr>
      <tr>
        <td align="center" class="STYLE5"><a href="ssrzj3.html">佛说四十二章经浅释二</a></td>
      </tr>
    </table></td>
    <td width="589" align="center" valign="top" bgcolor="#FFFFFF"><table width="554" height="25" border="0" align="center" cellpadding="0" cellspacing="0">
      <tr>
        <td width="499" align="left" class="STYLE7">&gt;&gt;&gt;佛说四十二章经浅释</td>
        <td width="55" align="left" class="STYLE5"><a href="../../index.htm">首页</a></td>
      </tr>
    </table>
      <table width="552" height="120" border="0" cellpadding="0" cellspacing="0">
        <tr>
          <td height="120" align="center"><p class="STYLE8">&nbsp;&nbsp;&nbsp;&nbsp;佛说四十二章经浅释</p></td>
        </tr>
      </table>
      <table width="554" height="77" border="0" cellpadding="0" cellspacing="0">
        <tr>
          <td align="center" valign="middle">&nbsp;</td>
        </tr>
        <tr>
          <td align="center" valign="middle" class="STYLE5">后汉迦叶摩腾、竺法兰同译</td>
        </tr>
        <tr>
          <td align="center" valign="middle">&nbsp;</td>
        </tr>
      </table>
      <table width="551" height="282" border="0" cellpadding="0" cellspacing="0">
        <tr>
          <td height="282" align="left" valign="top"><p class="STYLE8">&nbsp;&nbsp;&nbsp;&nbsp;世尊成道已，作是思惟：离欲寂静，是最为胜。住大禅定，降诸魔道。于鹿野苑中，转四谛法轮，度x陈如等五人而证道果。复有比丘所说诸疑，求佛进止。世尊教敕，一一开悟。合掌敬诺，而顺尊敕。 </p>
            <p class="STYLE8">&nbsp;&nbsp;&nbsp;&nbsp;佛言：辞亲出家，识心达本，解无为法，名曰沙门。常行二百五十戒，进止清净，为四真道行，成阿罗汉。阿罗汉者，能飞行变化，旷劫寿命，住动天地。次为阿那含。阿那含者，寿终灵神上十九天。证阿罗汉。次为斯陀含。斯陀含者，一上一还，即得阿罗汉。次为须陀洹。须陀洹者，七死七生，便证阿罗汉。爱欲断者，如四肢断，不复用之。 </p>
            <p class="STYLE8">&nbsp;&nbsp;&nbsp;&nbsp;佛言：出家沙门者，断欲去爱，识自心源，达佛深理，悟无为法。内无所得，外无所求。心不系道，亦不结业。无念无作，非修非证。不历诸位，而自崇最。名之为道。 </p>
            <p class="STYLE8">&nbsp;&nbsp;&nbsp;&nbsp;佛言：剃除须发而为沙门，受道法者，去世资财，乞求取足。日中一食，树下一宿，慎勿再矣！使人愚蔽者，爱与欲也。 </p>
            <p class="STYLE8">&nbsp;&nbsp;&nbsp;&nbsp;佛言：众生以十事为善，亦以十事为恶。何等为十？身三、口四、意三。身三者，杀盗淫。口四者，两舌、恶口、妄言、绮语。意三者，嫉恚痴。如是十事，不顺圣道，名十恶行。是恶若止，名十善行耳。 </p>
            <p class="STYLE8">&nbsp;&nbsp;&nbsp;&nbsp;佛言：人有众过，而不自悔、顿息其心，罪来赴身；如水归海，渐成深广。若人有过，自解知非，改恶行善，罪自消灭；如病得汗，渐有痊损耳。 </p>
            <p class="STYLE8">&nbsp;&nbsp;&nbsp;&nbsp;佛言：恶人闻善，故来扰乱者，汝自禁息，当无嗔责，彼来恶者而自恶之。 </p>
            <p class="STYLE8">&nbsp;&nbsp;&nbsp;&nbsp;佛言：有人闻吾守道，行大仁慈，故致骂佛。佛默不对。骂止，问曰：子以礼从人，其人不纳，礼归子乎？对曰：归矣！佛言：今子骂我，我今不纳，子自持祸归子身矣！犹响应声，影之随形，终无免离，慎勿为恶。 </p>
            <p class="STYLE8">&nbsp;&nbsp;&nbsp;&nbsp;佛言：恶人害贤者，犹仰天而唾，唾不至天，还从已堕；逆风扬尘，尘不至彼，还坌己身。贤不可悔，祸必灭己。 </p>
            <p class="STYLE8">&nbsp;&nbsp;&nbsp;&nbsp;佛言：博闻爱道，道必难会；守志奉道，其道甚大。 </p>
            <p class="STYLE8">&nbsp;&nbsp;&nbsp;&nbsp;佛言：睹人施道，助之欢喜，得福甚大。沙门问曰：此福尽乎？佛言：譬如一炬之火，数千百人各以炬来分取，熟食除冥，此炬如故；福亦如之。 </p>
            <p class="STYLE8">&nbsp;&nbsp;&nbsp;&nbsp;佛言：饭恶人百，不如饭一善人；饭善人千，不如饭一持五戒者；饭五戒者万，不如饭一须陀洹；饭百万须陀洹，不如饭一斯陀含；饭千万斯陀含，不如饭一阿那含；饭一亿阿那含，不如饭一阿罗汉；饭十亿阿罗汉，不如饭一辟支佛；饭百亿辟支佛，不如饭一三世诸佛；饭千亿三世诸佛，不如饭一无念无住无修无证之者。 </p>
            <p class="STYLE8">&nbsp;&nbsp;&nbsp;&nbsp;佛言：人有二十难。贫穷布施难，豪贵学道难，弃命必死难，得睹佛经难，生值佛世难，忍色忍欲难，见好不求难，被辱不嗔难，有势不临难，触事无心难，广学博究难，除灭我慢难，不轻未学难，心行平等难，不说是非难，会善知识难，见性学道难，随化度人难，睹境不动难，善解方便难。 </p>
            <p class="STYLE8">&nbsp;&nbsp;&nbsp;&nbsp;沙门问佛：以何因缘，得知宿命，会其至道？佛言：净心守志，可会至道。譬如磨镜，垢去明存；断欲无求，当得宿命。 </p>
            <p class="STYLE8">&nbsp;&nbsp;&nbsp;&nbsp;沙门问佛：何者为善？何者最大？佛言：行道守真者善，志与道合者大。 </p>
            <p class="STYLE8">&nbsp;&nbsp;&nbsp;&nbsp;沙门问佛：何者多力？何者最明？佛言：忍辱多力，不怀恶故，兼加安健。忍者无恶，必为人尊。心垢灭尽，净无瑕秽，是为最明。未有天地，逮于今日；十方所有，无有不见，无有不知，无有不闻，得一切智，可谓明矣！ </p>
            <p class="STYLE8">&nbsp;&nbsp;&nbsp;&nbsp;佛言：人怀爱欲，不见道者，譬如澄水，致手搅之，众人共临，无有睹其影者。人以爱欲交错，心中浊兴，故不见道。汝等沙门，当舍爱欲。爱欲垢尽，道可见矣！ </p>
            <p class="STYLE8">&nbsp;&nbsp;&nbsp;&nbsp;佛言：夫见道者，譬如持炬，入冥室中，其冥即灭，而明独存；学道见谛，无明即灭，而明常存矣！ </p>
            <p class="STYLE8">&nbsp;&nbsp;&nbsp;&nbsp;佛言：吾法念无念念、行无行行、言无言言、修无修修，会者近尔，迷者远乎！言语道断，非物所拘，差之毫厘，失之须臾。 </p>
            <p class="STYLE8">&nbsp;&nbsp;&nbsp;&nbsp;佛言：观天地，念非常。观世界，念非常。观灵觉，即菩提。如是知识，得道疾矣！ </p>
            <p class="STYLE8">&nbsp;&nbsp;&nbsp;&nbsp;佛言：当念身中四大，各有自名，都无我者。我既都无，其如幻耳！ </p>
            <p class="STYLE8">&nbsp;&nbsp;&nbsp;&nbsp;佛言：人随情欲，求于声名；声名显著，身已故矣！贪世常名而不学道，枉功劳形。譬如烧香，虽人闻香，香之烬矣！危身之火，而在其后。 </p>
            <p class="STYLE8">&nbsp;&nbsp;&nbsp;&nbsp;佛言：财色于人，人之不舍。譬如刀刃有蜜，不足一餐之美；小儿舐之，则有割舌之患。 </p>
            <p class="STYLE8">&nbsp;&nbsp;&nbsp;&nbsp;佛言：人系于妻子舍宅，甚于牢狱。牢狱有散释之期，妻子无远离之念。情爱于色，岂惮驱驰！虽有虎口之患，心存甘伏，投泥自溺，故曰凡夫。透得此门，出尘罗汉。 </p>
            <p class="STYLE8">&nbsp;&nbsp;&nbsp;&nbsp;佛言：爱欲莫甚于色。色之为欲，其大无外，赖有一矣。若使二同，普天之人，无能为道者矣。 </p>
            <p class="STYLE8">&nbsp;&nbsp;&nbsp;&nbsp;佛言：爱欲于人，犹如执炬逆风而行，必有烧手之患。 </p>
            <p class="STYLE8">&nbsp;&nbsp;&nbsp;&nbsp;天神献玉女于佛，欲坏佛意。佛言：革囊众秽，尔来何为？去！吾不用。天神愈敬，因问道意。佛为解说，即得须陀洹果。 </p>
            <p class="STYLE8">&nbsp;&nbsp;&nbsp;&nbsp;佛言：夫为道者，犹木在水，寻流而行。不触两岸，不为人取，不为鬼神所遮，不为洄流所住，亦不腐败，吾保此木决定入海。学道之人，不为情欲所惑，不为众邪所娆，精进无为，吾保此人必得道矣。 </p>
            <p class="STYLE8">&nbsp;&nbsp;&nbsp;&nbsp;佛言：甚勿信汝意，汝意不可信。慎勿与色会，色会即祸生。得阿罗汉已，乃可信汝意。 </p>
            <p class="STYLE8">&nbsp;&nbsp;&nbsp;&nbsp;佛言：慎勿视女色，亦莫共言语。若与语者，正心思念：我为沙门，处于浊世，当如莲华，不为泥污。想其老者为母，长者如姊，少者如妹，稚者如子。生度脱心，息灭恶念。 </p>
            <p class="STYLE8">&nbsp;&nbsp;&nbsp;&nbsp;佛言：夫为道者，如被干草，火来须避。道人见欲，必当远之。 </p>
            <p class="STYLE8">&nbsp;&nbsp;&nbsp;&nbsp;佛言：有人患淫不止，欲自断阴。佛谓之曰：若断其阴，不如断心。心如功曹，功曹若止，从者都息。邪心不止，断阴何益？佛为说偈：欲生于汝意，意以思想生，二心各寂静，非色亦非行。佛言：此偈是迦叶佛说。 </p>
            <p class="STYLE8">&nbsp;&nbsp;&nbsp;&nbsp;佛言：人从爱欲生忧，从忧生怖。若离于爱，何忧何怖？ </p>
            <p class="STYLE8">&nbsp;&nbsp;&nbsp;&nbsp;佛言：夫为道者，譬如一人与万人战。挂铠出门，意或怯弱，或半路而退，或格斗而死，或得胜而还。沙门学道，应当坚持其心，精进勇锐，不畏前境，破灭众魔，而得道果。 </p>
            <p class="STYLE8">&nbsp;&nbsp;&nbsp;&nbsp;沙门夜诵迦叶佛遗教经，其声悲紧，思悔欲退。佛问之曰：汝昔在家，曾为何业？对曰：爱弹琴。佛言：弦缓如何？对曰：不鸣矣！弦急如何？对曰：声绝矣！急缓得中如何？对曰：诸音普矣！佛言：沙门学道亦然，心若调适，道可得矣。于道若暴，暴即身疲。其身若疲，意即生恼。意若生恼，行即退矣。其行既退，罪必加矣。但清净安乐，道不失矣。 </p>
            <p class="STYLE8">&nbsp;&nbsp;&nbsp;&nbsp;佛言：如人锻铁，去滓成器，器即精好。学道之人，去心垢染，行即清净矣。 </p>
            <p class="STYLE8">&nbsp;&nbsp;&nbsp;&nbsp;佛言：人离恶道，得为人难。既得为人，去女即男难。既得为男，六根完具难。六根既具，生中国难。既生中国，值佛世难。既值佛世，遇道者难。既得遇道，兴信心难。既兴信心，发菩提心难。既发菩提心，无修无证难。 </p>
            <p class="STYLE8">&nbsp;&nbsp;&nbsp;&nbsp;佛言：佛子离吾数千里，忆念吾戒，必得道果。在吾左右，虽常见吾，不顺吾戒，终不得道。 </p>
            <p class="STYLE8">&nbsp;&nbsp;&nbsp;&nbsp;佛问沙门：人命在几间？对曰：数日间。佛言：子未知道。复问一沙门：人命在几间？对曰：饭食间。佛言：子未知道。复问一沙门：人命在几间？对曰：呼吸间。佛言：善哉，子知道矣！ </p>
            <p class="STYLE8">&nbsp;&nbsp;&nbsp;&nbsp;佛言：学佛道者，佛所言说，皆应信顺。譬如食蜜，中边皆甜；吾经亦尔。 </p>
            <p class="STYLE8">&nbsp;&nbsp;&nbsp;&nbsp;佛言：沙门行道，无如磨牛；身虽行道，心道不行。心道若行，何用行道。 </p>
            <p class="STYLE8">&nbsp;&nbsp;&nbsp;&nbsp;佛言：夫为道者，如牛负重。行深泥中，疲极不敢左右顾视；出离淤泥，乃可苏息。沙门当观情欲，甚于淤泥。直心念道，可免苦矣。 </p>
          <p class="STYLE8">&nbsp;&nbsp;&nbsp;&nbsp;佛言：吾视王侯之位，如过隙尘。视金玉之宝，如瓦砾。视r素之服，如敝帕。视大千界，如一诃子。视阿耨池水，如涂足油。视方便门，如化宝聚。视无上乘，如梦金帕。视佛道，如眼前华。视禅定，如须弥柱。视涅，如昼夕寤。视倒正，如六龙舞。视平等，如一真地。视兴化，如四时木。</p></td>
        </tr>
      </table>
      <table width="551" height="47" border="0" cellpadding="0" cellspacing="0">
        <tr>
          <td align="left"><p>&nbsp;&nbsp;&nbsp;&nbsp;&nbsp;</p></td>
        </tr>
      </table>
    </td>
  </tr>
</table>
<table width="769" height="74" border="0" align="center" cellpadding="0" cellspacing="0">
  <tr>
    <td height="74"><table width="743" height="36" border="0" align="center" cellpadding="0" cellspacing="0">
      <tr>
        <td height="20"><div align="center"><span class="style76">Powered by XUANHUAFB.COM2006-2014&nbsp;&nbsp;<a href="../../../index.html">宣化上人法宝网</a></span></div></td>
      </tr>
      <tr>
        <td height="20" align="center" valign="middle" class="style76"><span class="STYLE80"><a href="../../../index.html">http://www.xuanhuafb.com</a>&nbsp;&nbsp;</span>沪ICP备字06055257号&nbsp;本站资料&nbsp;&nbsp;欢迎转载&nbsp;&nbsp;随喜流通&nbsp;&nbsp;功德无量
          <script language="JavaScript" src="http://s46.cnzz.com/stat.php?id=1208095&amp;web_id=1208095&amp;show=pic" type="text/javascript" charset="gb2312"></script></td>
      </tr>
      <tr>
        <td height="20" align="center" valign="middle" class="style76">特别提示，网站资料仅供线上阅览，如需打印、印刷成书本，请事先作好校对，站内有部分可印刷文档下载。</td>
      </tr>
    </table></td>
  </tr>
</table>
</body>
</html>
