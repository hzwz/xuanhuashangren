<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>佛垂般涅略说教诫经(佛遗教经）浅释</title>
<style type="text/css">
<!--
.STYLE5 {
	font-size: 12px;
	color: #333333;
	font-family: "宋体";
	font-style: normal;
	line-height: 20px;
	font-weight: normal;
	font-variant: normal;
	text-transform: none;
}
.STYLE7 {font-size: 12px; color: #FF3300; }
a:link {
	color: #333333;
	text-decoration: none;
}
a:visited {
	color: #000066;
	text-decoration: none;
}
a:hover {
	color: #000066;
	text-decoration: none;
}
a:active {
	color: #000066;
	text-decoration: none;
}
.STYLE8 {font-size: 16px; color: #535397; font-family: "宋体"; font-style: normal; line-height: 25px; font-weight: normal; font-variant: normal; text-transform: none; }
.STYLE11 {font-size: 14}
.STYLE80 {color: #7475A0}
.style76 {font-size: 12px; color: #666666; }
-->
</style>
</head>

<body>
<table width="769" height="83" border="0" align="center" cellpadding="0" cellspacing="0">
  <tr>
    <td><img src="images/top.jpg" width="769" height="108" /></td>
  </tr>
</table>
<table width="769" height="598" border="0" align="center" cellpadding="3" cellspacing="1" bgcolor="#E2E2E0">
  <tr>
    <td width="180" height="596" align="center" valign="top" bgcolor="#FFFFFF"><table width="170" height="71" border="0" cellpadding="0" cellspacing="0">
      <tr>
        <td align="center" valign="middle" class="STYLE5">&nbsp;</td>
      </tr>
      <tr>
        <td align="center" valign="middle" class="STYLE5"><a href="fyjj1.html">佛垂般涅略说教诫经</a></td>
      </tr>
      <tr>
        <td align="center" valign="middle" class="STYLE5"><a href="fyjj2.html">佛垂般涅略说教诫经浅释</a></td>
      </tr>
    </table>
    </td>
    <td width="589" align="center" valign="top" bgcolor="#FFFFFF"><table width="554" height="25" border="0" align="center" cellpadding="0" cellspacing="0">
      <tr>
        <td width="499" align="left" class="STYLE7">&gt;&gt;&gt;<span class="STYLE7">佛垂般涅略说教诫经(佛遗教经）</span></td>
        <td width="55" align="left" class="STYLE5"><a href="../../index.htm">首页</a></td>
      </tr>
    </table>
      <table width="552" height="120" border="0" cellpadding="0" cellspacing="0">
        <tr>
          <td height="120" align="center"><p class="STYLE8">&nbsp;&nbsp;&nbsp;&nbsp;&nbsp;&nbsp;&nbsp;&nbsp;佛垂般涅略说教诫经(佛遗教经）<br />
              <br />
          </p></td>
        </tr>
      </table>
      <table width="554" height="77" border="0" cellpadding="0" cellspacing="0">
        <tr>
          <td align="center" valign="middle">&nbsp;</td>
        </tr>
        <tr>
          <td align="center" valign="middle" class="STYLE5">后秦龟兹国三藏鸠摩罗什奉　诏译</td>
        </tr>
        <tr>
          <td align="center" valign="middle">&nbsp;</td>
        </tr>
      </table>
      <table width="551" height="282" border="0" cellpadding="0" cellspacing="0">
        <tr>
          <td height="282" align="left" valign="top"><p class="STYLE8">&nbsp;&nbsp;&nbsp;&nbsp;释迦牟尼佛初转法轮。度阿若x陈如。最后说法度须跋陀罗。所应度者皆已度讫。于娑罗双树间将入涅。是时中夜寂然无声。为诸弟子略说法要。汝等比丘。于我灭后当尊重珍敬波罗提木叉。如遇明贫人得宝。当知此则是汝大师。若我住世无异此也。持净戒者不得贩卖贸易。安置田宅。畜养人民奴婢畜生。一切种殖及诸财宝。皆当远离如避火坑。不得斩伐草木垦土掘地。合和汤药占相吉凶。仰观星宿推步盈虚历数算计。皆所不应。节身时食清净自活。不得参预世事通致使命。咒术仙药。结好贵人亲厚r。皆不应作。当自端心正念求度。不得苞藏瑕疵显异惑众。于四供养知量知足。趣得供事不应   蓄   积。此则略说持戒之相。戒是正顺解脱之本。故名波罗提木叉。依因此戒得生诸禅定及灭苦智慧。是故比丘。当持净戒勿令毁犯。若人能持净戒是则能有善法。若无净戒诸善功德皆不得生是以当知。戒为第一安隐功德之所住处 </p>
            <p align="left" class="STYLE8">&nbsp;&nbsp;&nbsp;&nbsp;汝等比丘。已能住戒当制五根。勿令放逸入于五欲。譬如牧牛之人执杖视之。不令纵逸犯人苗稼。若纵五根。非唯五欲将无崖畔不可制也。亦如恶马不以辔制。将当牵人坠于坑陷。如被劫害苦止一世。五根贼祸殃及累世。为害甚重。不可不慎。是故智者制而不随。持之如贼不令纵逸。假令纵之。皆亦不久见其磨灭。此五根者心为其主。是故汝等当好制心。心之可畏甚于毒蛇恶兽怨贼大火越逸。未足喻也。动转轻躁但观于蜜不见深坑。譬如狂象无钩。猿猴得树腾跃跳踯难可禁制。当急挫之无令放逸。纵此心者丧人善事。制之一处无事不办。是故比丘。当勤精进折伏其心</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。受诸饮食当如服药。于好于恶勿生增减。趣得支身以除饥渴。如蜂采花但取其味不损色香。比丘亦尔。受人供养取自除恼。无得多求坏其善心。譬如智者筹量牛力所堪多少。不令过分以竭其力</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。昼则勤心修习善法无令失时。初夜后夜亦勿有废。中夜诵经以自消息。无以睡眠因缘令一生空过无所得也。当念无常之火烧诸世间。早求自度勿睡眠也。诸烦恼贼常伺杀人甚于怨家。安可睡眠不自惊寤。烦恼毒蛇睡在汝心。譬如黑W在汝室睡。当以持戒之钩早摒除之。睡蛇既出乃可安睡。不出而眠是无惭人也。惭耻之服。于诸庄严最为第一。惭如铁钩能制人非法。是故比丘。常当惭耻。无得暂替。若离惭耻则失诸功德。有愧之人则有善法。若无愧者。与诸禽兽无相异也</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。若有人来节节支解。当自摄心无令嗔恨。亦当护口勿出恶言。若纵恚心则自妨道失功德利。忍之为德持戒苦行所不能及。能行忍者乃可名为有力大人。若其不能欢喜忍受恶骂之毒如饮甘露者。不名入道智慧人也。所以者何。嗔恚之害能破诸善法坏好名闻。今世后世人不喜见。当知嗔心甚于猛火。常当防护无令得入。劫功德贼无过嗔恚。白衣受欲非行道人。无法自制。嗔犹可恕。出家行道无欲之人。而怀嗔恚甚不可也。譬如清冷云中霹雳起火非所应也汝等比丘。当自摩头。已舍饰好着坏色衣。执持应器以乞自活。自见如是。若起x慢当疾灭之。谓长x慢尚非世俗白衣所宜。何况出家入道之人。为解脱故自降其心而行乞耶。汝等比丘。谄曲之心与道相违。是故宜应质直其心。当知谄曲但为欺诳。入道之人则无是处。是故汝等。宜应端心以质直为本汝等比丘。当知多欲之人。多求利故苦恼亦多。少欲之人无求无欲则无此患。直尔少欲尚应修习。何况少欲能生诸善功德。少欲之人则无谄曲以求人意。亦复不为诸根所牵。行少欲者心则坦然无所忧畏。触事有余常无不足。有少欲者则有涅。是名少欲汝等比丘。若欲脱诸苦恼。当观知足。知足之法即是富乐安隐之处。知足之人虽卧地上犹为安乐。不知足者虽处天堂亦不称意。不知足者虽富而贫。知足之人虽贫而富。不知足者常为五欲所牵。为知足者之所怜愍。是名知足</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。若求寂静无为安乐。当离愦闹独处闲居。静处之人帝释诸天所共敬重。是故当舍己众他众。空闲独处思灭苦本。若乐众者则受众恼。譬如大树众鸟集之则有枯折之患。世间缚着没于众苦。譬如老象溺泥不能自出。是名远离</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。若勤精进则事无难者。是故汝等。当勤精进。譬如小水常流则能穿石。若行者之心数数懈废。譬如钻火未热而息。虽欲得火火难可得。是名精进</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。求善知识求善护助而不忘念。若不忘念者。诸烦恼贼则不能入。是故汝等。常当摄念在心。若失念者则失诸功德。若念力坚强。虽入五欲贼中不为所害。譬如着铠入阵则无所畏。是名不忘念</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。若摄心者心则在定。心在定故能知世间生灭法相。是故汝等。常当精勤修集诸定。若得定者心则不乱。譬如惜水之家善治堤塘。行者亦尔。为智慧水故善修禅定令不漏失。是名为定</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。若有智慧则无贪着。常自省察不令有失。是则于我法中能得解脱。若不尔者既非道人。又非白衣。无所名也。实智慧者则是度老病死海坚牢船也。亦是无明黑大明灯也。一切病苦之良药也。伐烦恼树者之利斧也。是故汝等。当以闻思修慧而自增益。若人有智慧之照。虽无天眼而是明见人也。是为智慧</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。若种种戏论其心则乱。虽复出家犹未得脱。是故比丘。当急舍离乱心戏论。若汝欲得寂灭乐者。唯当善灭戏论之患。是名不戏论</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。于诸功德常当一心舍诸放逸。如离怨贼。大悲世尊所欲利益皆以究竟。汝等但当勤而行之。若在山间若空泽中。若在树下闲处静室。念所受法勿令忘失。常当自勉精进修之。无为空死后致忧悔。我如良医知病说药。服与不服非医咎也。又如善导导人善导。闻之不行非导过也。汝等若于苦等四谛有所疑者。可疾问之。无得怀疑不求决也</p>
            <p align="left" class="STYLE8">&nbsp;&nbsp;&nbsp;&nbsp;尔时世尊如是三唱。人无问者。所以者何。众无疑故</p>
            <p align="left" class="STYLE8">&nbsp;&nbsp;&nbsp;&nbsp;尔时阿[少/兔]楼驮观察众心而白佛言。世尊月可令热。日可令冷。佛说四谛不可令异。佛说苦谛真实是苦。不可令乐。集真是因。更无异因。苦若灭者即是因灭。因灭故果灭。灭苦之道实是真道。更无余道。世尊。是诸比丘于四谛中决定无疑。于此众中。所作未办者。见佛灭度当有悲感。若有初入法者。闻佛所说即皆得度。譬如夜见电光即得见道。若所作已办已度苦海者。但作是念。世尊灭度一何疾哉。阿[少/兔]楼驮虽说是语。众中皆悉了达四圣谛义。世尊欲令此诸大众皆得坚固以大悲心复为众说</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。勿怀忧恼。若我住世一劫会亦当灭。会而不离终不可得。自利利人法皆具足。若我久住更无所益。应可度者若天上人间皆悉已度。其未度者皆亦已作得度因缘。自今已后。我诸弟子展转行之。则是如来法身常在而不灭也。是故当知。世皆无常会必有离。勿怀忧也。世相如是。当勤精进早求解脱。以智慧明灭诸痴。世实危脆无牢强者。我今得灭如除恶病。此是应舍罪恶之物。假名为身。没在生老病死大海。何有智者得除灭之如杀怨贼而不欢喜</p>
            <p align="left" class="STYLE8">&nbsp;&nbsp;&nbsp;&nbsp;汝等比丘。常当一心勤求出道。一切世间动不动法。皆是败坏不安之相。汝等且止。勿得复语。时将欲过我欲灭度。是我最后之所教诲。</p></td>
        </tr>
      </table>
      <table width="551" height="47" border="0" cellpadding="0" cellspacing="0">
        <tr>
          <td align="left"><p>&nbsp;&nbsp;&nbsp;&nbsp;&nbsp;</p></td>
        </tr>
      </table>
    </td>
  </tr>
</table>
<table width="769" height="74" border="0" align="center" cellpadding="0" cellspacing="0">
  <tr>
    <td height="74"><table width="743" height="36" border="0" align="center" cellpadding="0" cellspacing="0">
      <tr>
        <td height="20"><div align="center"><span class="style76">Powered by XUANHUAFB.COM2006-2014&nbsp;&nbsp;<a href="../../../index.html">宣化上人法宝网</a></span></div></td>
      </tr>
      <tr>
        <td height="20" align="center" valign="middle" class="style76"><span class="STYLE80"><a href="../../../index.html">http://www.xuanhuafb.com</a>&nbsp;&nbsp;</span>沪ICP备字06055257号&nbsp;本站资料&nbsp;&nbsp;欢迎转载&nbsp;&nbsp;随喜流通&nbsp;&nbsp;功德无量
          <script language="JavaScript" src="http://s46.cnzz.com/stat.php?id=1208095&amp;web_id=1208095&amp;show=pic" type="text/javascript" charset="gb2312"></script></td>
      </tr>
      <tr>
        <td height="20" align="center" valign="middle" class="style76">特别提示，网站资料仅供线上阅览，如需打印、印刷成书本，请事先作好校对，站内有部分可印刷文档下载。</td>
      </tr>
    </table></td>
  </tr>
</table>
</body>
</html>
